+++
title = "01 శ్రీ సూర్యనారాయణా!"

+++
[[శ్రీ సూర్యనారాయణా!	Source: [AB](https://andhrabharati.com/strI_bAla/bAlabhASha/SrI_sUryanArAyaNA.html)]]

  
పుట్టేటి భానుడా, పుష్యరాగపుచాయ  
శ్రీసూర్యనారాయణా!  
పుష్యరాగము మీద పొంగుబంగరుచాయ  
శ్రీసూర్యనారాయణా!  
జామెక్కి భానుడా, జాజిపువ్వులచాయ  
శ్రీసూర్యనారాయణా!  
జాజిపూవులమీద సంపెంగపువుచాయ  
శ్రీసూర్యనారాయణా!  
మధ్యాహ్న భానుడా, మల్లెపూవులచాయ  
శ్రీసూర్యనారాయణా!  
మల్లెపూవులమీద మంచి వజ్రపుచాయ  
శ్రీసూర్యనారాయణా!  
మూడ్జాముల భానుడా, మునగపూవులచాయ  
శ్రీసూర్యనారాయణా!  
మునగపువ్వులమీద ముత్యాలపొడిచాయ  
శ్రీసూర్యనారాయణా!  
క్రుంకేటి భానుడా, గుమ్మడీపువుచాయ  
శ్రీసూర్యనారాయణా!  
గుమ్మడీపువుమీద కుంకుం పువుచాయ  
శ్రీసూర్యనారాయణా!  
ఆయురారోగ్యములు ఐశ్వర్యములనిమ్ము  
శ్రీసూర్యనారాయణా!
