+++
title = "38 బొమ్మలపెండ్లి"

+++
[[బొమ్మలపెండ్లి	Source: [AB](https://andhrabharati.com/strI_bAla/bAlabhASha/bommalapeMDli.html)]]

చిన్నన్న దెచ్చాడు చింతాకుచీర,  
పెద్దన్న తెచ్చాడు పెట్టెల్ల సొమ్ము,  
రావాకు చిలకతో ఆడబోకమ్మ,  
రాజుల్లు నీచెయిది చూడవచ్చేరు.  
  
వీధిలో ముడివిప్పి ముడువబోకమ్మ,  
పల్లెత్తి గట్టిగా పలుకబోకమ్మ,  
పొరుగిళ్లకెప్పుడూ పోవకేబొమ్మ,  
నలుగురీ నోళ్లల్లో నానకేబొమ్మ!  
  
(ఈ బొమ్మల పెండ్లిళ్లలో వియ్యాల వారి విందులు, అలకలు,  
మొదలుగాగల పెండ్లి మర్యాదలన్నీ నడుపుదురు.  
ఇది భావికాలమందు వాస్తవముగా జరుగ బోయే  
విషయములకు అభ్యాసకృత్య మనవచ్చును;  
యాజ్ఞికుల శుష్కేష్టుల వంటిది. దీనిచే పసితనముననే  
బాలికలకు, కులాచార సంప్రదాయములందు ప్రవేశ  
మేర్పడును. ఈ యలవాటుచే నటు తర్వాత వానిని చక్కగా  
జరుపుకో గల్గుదురు.)  
  
ఎండావానా పెళ్లాడే,  
ఎడవల్లప్పయ్య యాజ్ఞీకుడు!  
  
(ఎండ కాస్తుండగానే, వాన కురుస్తున్నప్పుడు పాడే పాట)  
