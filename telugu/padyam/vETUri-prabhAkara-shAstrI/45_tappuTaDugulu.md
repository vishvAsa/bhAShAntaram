+++
title = "45 తప్పుటడుగులు"

+++
[[తప్పుటడుగులు	Source: [AB](https://andhrabharati.com/strI_bAla/bAlabhASha/tappuTaDugulu.html)]]

(ఏనుగు లక్ష్మణకవి పెద్దాపురపు రాజకుమారునిమీద చెప్పిన పాట.)  
  
పల్లవి:  
అప్పా రావోయీ! ఒప్పుల కుప్పా రావోయీ!  
తప్పూ టడుగూ లిడుచూనూ మా తండ్రీ రావోయీ!  
  
అనుపల్లవి:  
అంగీలోపలా నీ బొజ్జా, ఆకలి గొన్నాదీ  
బంగారూ నా తండ్రీ నీకూ, పాలూ పోసేనూ  
రంగూగా నే నెంతా పిలిచిన, రాకా జుణిగేవూ!  
బుంగా పట్టూకోనీ పెద్దా, బూచీ వచ్చేనూ!  
లాలా పోసూకో బాబయ్యా, చాలా ప్రొద్దాయే;  
తాలీ మీతో నీకూ వెనక, దాదూ వుంచేనూ!  
పాలూ బువ్వా తిని తొట్టేలో, పవ్వాళించితే  
లాలీ పాటాలాతో నిన్నూ, జోలా పాడేనూ!  
సరిపేషూ గట్టీ నిండూ ము, స్తాబూ చేసేను;  
అరుదూగా నీ చమరూ లోకీ, ఆడూకో బొమ్మీ!  
ఉరువైనా నీ సొగసూ చూచీ, ఉప్పాతించేరు;  
తిరుగాబోకు మీ స్వారీలో, దృష్టీ తాకేనీ!  
  
అప్పా రావోయీ! ఒప్పులకుప్పా రావోయీ!  
తప్పూ టడుగూ లిడుచూనూ మా తండ్రీ రావోయీ!
