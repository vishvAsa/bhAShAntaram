+++
title = "वादि-केसरि-द्रमिडोपनिषत्-सङ्गतिः"
+++
द्रमिडाम्नाय-सङ्गतिः। 



श्रीः

श्रीमते रामानुजाय नमः

श्रीसुन्दरजामातृमुनिकृतद्रमिडोपनिषत्सङ्गतिः

## ०० उपोद्धातः

यश्चकार सकलार्थसम्पदाम्  
व्यञ्जनीम् द्रमिडवेदसङ्गतिम् ।  
तम् द्वितीयशठकोपमन्वहम्  
स्तौमि सुन्दरवराह्वयम् मुनिम् ॥ १ ॥  
 
आचार्योदितपद्धत्या द्रामिडाम्नायसङ्गतिम् ।  
अभिधास्ये विशेषज्ञैः आदरात् गृह्यताम् इह ॥ २ ॥  
 
श्रीमान् गुणाम्बुनिधिः अवाप्तसमस्तकामः  
शौरिः शठारिम् अनुजन्मपरिभ्रमन्तम् ।  
आकस्मिकेक्षणवशात् अतिनित्यमुक्तम्  
बृन्दातृणीकरणशक्तिधरः चकार ॥ ३ ॥  
 
आद्ये वयस्यपि ततोऽनुभवन् मुरारिम्  
अस्तन्यपान रसिकः शठजित् मुनीन्द्रः ।  
आस्थाय मौनम् अवधीर्य च लोकवृत्तम्  
आषोडशाब्दम् अतिवाहितवान् दिनानि ॥ ४ ॥  
 
ये राघवे भरतलक्ष्मणजानकीनाम्  
ये घोषमुग्धसुदृशामपि नन्दसूनौ ।  
भावाः रसैकवपुषः प्रथिताः शठारिः  
तानेव वा तदधिकाn उत तत्र लेभे ॥ ५ ॥  
 
प्रह्लादनारदप्रमुखप्रभवा च भक्तिः  
स्नेहस्तथा दशरथार्जुनबान्धवोत्थैः । 
सर्वे च ते शठजितः पुरुषे परस्मिन्  
आनन्दने पदजुषाम् अतिमात्रम् आसन् ॥ ६ ॥  
 
इत्थम् हरेः अनुभवामृतवारिराशिः  
अन्तर्मुनेः शठरिपोः अमितः शरीरे ।  
सूक्त्या बहिः परिवहन् सुतराम् जगन्ति  
सद्यः सिषेच घनसम्सरणानलानि ॥ ७ ॥  
 
मातापितृप्रभृतितोऽपि च वत्सलत्वात्  
सर्वोपकारचपलात् शठजिन्मुनीन्द्रात् । 
वेदः चतुर्विधतया विदितः स साक्षात्  
आविर्बभूव हि निबन्धचतुष्टयात्मा ॥ ८ ॥  
 
शब्दस्य सम्स्कृततया यदि गौरवम् स्यात्  
बौद्धादिशास्त्रवचसामपि तत्प्रसङ्गः ।  
वाच्येन चेत् कथितमुत्तमवाच्यम् एषु  
भाषा निकर्षः इह तेन न शक्यशङ्कः ॥ ९ ॥  
 
पुम्स्त्वम् नियम्य पुरुषोत्तमताविशिष्टे  
स्त्रीप्रायभावकथनात् जगतोऽखिलस्य ।  
पुम्साम् च रञ्जकवपुः गुणवत्तयापि  
शौरेः शठारियमिनःऽजनि कामिनीत्वम् ॥ १० ॥  
 
या प्रीतिरस्ति विषयेष्वविवेकभाजाम्  
सैकाच्युते भवति भक्तिपदाभिधेया ।  
भक्तिस्तु काम इह तत्कमनीयरूपे  
तस्मात् मुनेः अजनि कामुकवाक्यभङ्गी ॥ ११ ॥  
यश्चेतसैव विशदानुभवः परस्मिन्  
सम्श्लेष एष गुणरत्नमहाम्बुराशौ ।  
विच्छित्तिः अस्य विरहस्तु इह या आङ्गसङ्ग  
अलाभव्यथाविरचिता मुनिपुङ्गवस्य ॥ १२ ॥  
 
तत्रार्थयत् भवशमम् प्रथमे प्रबन्धे  
शौरेः गुणम् शठजित् अन्वभवत् द्वितीये ।  
तृष्णाम् अवर्धयत भोक्तुमिमम् तृतीये  
यावन्मनोरथम् अलब्धफलम् चतुर्थे ॥ १३ ॥  
 
कैङ्कर्यम् अस्य नियमावधि वैर्युपाय  
तत् स्वीक्रियाविषयबन्ध निराशके च ।  
शीलम् हरेः अधिगताधिगमम् शठारिः  
तुर्य प्रबन्ध शतकैः दशभिः जगाद ॥ १४ ॥  


## ०१
<details open><summary>विश्वास-प्रस्तुतिः</summary>

तत्रादिमे तु शतके दशके तद्-आद्ये  
सम्यग्-गुणाकृति-विभूति-समेतम् ईशम्।  
**नाध्यक्षयन्** परम् अनुग्रहतस् तदीयात्  
तद्-दास्य-योजित-मनाः शठ-जिद् बभूव ॥ १-१
</details>

<details><summary>मूलम्</summary>

तत्रादिमे तु शतके दशके तदाद्ये  
सम्यग्गुणाकृतिविभूतिसमेतम् ईशम् ।  
अध्यक्षयन् परमनुग्रहतः तदीयात्  
तद्दास्ययोजितमनाः शठजित् बभूव ॥ १–१ ॥
</details>

<details open><summary>विश्वास-प्रस्तुतिः</summary>

संसारिणो ऽप्य् अनुजिघ्रुक्षुर् असौ दयालुः  
अल्पास्थिरेतर-पुम्-अर्थ-रुचिम् **निरस्यन्** ।  
तत्-त्याग-पूर्व--हरि-भक्ति-सुधाम् **बुधानाम्**  
उद्दीपिनीम् **उपदिदेश** मुनिर् द्वितीये ॥ १-२
</details>

<details><summary>मूलम्</summary>

सम्सारिणोपि अनुजिघृक्षुः असौ दयालुः  
अल्पास्थिरेतरपुमर्थरुचिम् निरस्यन् ।  
तत्त्यागपूर्वहरिभक्तिसुधाम् बुधानाम्  
उद्दीपिनीम् उपदिदेश मुनिः द्वितीये ॥ १–२ ॥  
</details>

<details open><summary>विश्वास-प्रस्तुतिः</summary>

दूर-स्थम् अप्य् अथ मुनिः कमला-सहायम्  
ऐच्छैः समुद्भव-शतैः **सुलभी-भवन्तम्** ।  
**आख्याय** भक्तिम् अपि तत्र **विधाय** तस्य  
सेवाम् **चकाङ्क्ष** करण-त्रयतस् तृतीये ॥ १-३
</details>

<details><summary>मूलम्</summary>

दूरस्थम् अप्यथ मुनिः कमलासहायम्  
ऐच्छैः समुद्भवशतैः सुलभीभवन्तम् ।  
आख्याय भक्तिमपि तत्र विधाय तस्य  
सेवाम् चकाङ्क्ष करणत्रयतः तृतीये ॥ १–३ ॥
</details>


<details open><summary>विश्वास-प्रस्तुतिः</summary>

तत्-काङ्क्षितानधिगमेन मुनिर् विषण्णः  
प्राप्तो दशाञ् च हरि-भुक्त-वियुक्त-नार्याः ।  
सर्वापराध-सहताम् **अवबोध्य** दूतैः  
शौरेः स्व-दोष-परताम् **अलुनाच्** चतुर्थे॥ १-४
</details>

<details><summary>मूलम्</summary>

तत्काङ्क्षितानधिगमेन मुनिः विषण्णः  
प्राप्तो दशाम् च हरिभुक्तवियुक्तनार्याः।  
सर्वापराधसहताम् अवबोध्य दूतैः  
शौरेः स्वदोषपरताम् अलुनात् चतुर्थे ॥ १–४ ॥
</details>

<details open><summary>विश्वास-प्रस्तुतिः</summary>

स्वालिङ्गनादि-सबले पुरुषोत्तमे ऽपि  
स्वायोग्यताम् **अभिदधद् विमुखश्** शठारिः ।  
त्रैविक्रमादि-चरितम् **प्रतिबोध्य** तेन  
**नीतस्** स्व-शील-वशताम् अथ पञ्चमे ऽभूत् ॥ ५
</details>

<details><summary>मूलम्</summary>

स्वालिङ्गनादि चपले पुरुषोत्तमेपि  
स्वायोग्यताम् अभिदधन् विमुखः शठारिः ।  
त्रैविक्रमादिचरितम् प्रतिबोध्यतेन  
नीतः स्वशीलवशताम् अथ पञ्चमे अभूत् ॥ १–५ ॥  
</details>

<details open><summary>विश्वास-प्रस्तुतिः</summary>

दास्येषु देश-समयाङ्ग-कर्तृ-  
द्रव्यादिना **न नियमः** पुरुषोत्तमस्य ।  
भक्तिः परम् बहु **मता**, तत एव सो ऽयम्  
स्व्-आराध इत्य् **उपदिदेश** मुनिस् तु षष्ठे ॥ १–६ ॥  
</details>

<details><summary>मूलम्</summary>

दास्येषु देशसमयाङ्गकर्तृ  
द्रव्यादिना न नियमः पुरुषोत्तमस्य ।  
भक्तिः परम् बहुमता तत एव सोयम्  
स्वाराध इत्युपदिदेश मुनिस्तु षष्ठे ॥ १–६ ॥  
</details>


पुम्सः श्रियः प्रणयिनः पुरुषार्थसीम्नः  
निन्दन् फलान्तरपरान् निरवद्यगन्धात् ।  
तद्रस्यतार्हगुणजातसमर्थनेन  
तत्सेवनम् सरसमाह स सप्तमेन ॥ १–७ ॥  
कौटिल्यवत्सु करणत्रितयेपि जन्तुषु  
आत्मीयमेव करणत्रितयैकरूप्यम् ।  
सन्दर्श्य तानपि हरिः स्ववशीकरोति  
इत्याचष्ट सान्द्रकरुणो मुनिः अष्टमेन ॥ १–८ ॥  
आत्मार्जवानुभवकौतुकिनः अस्य शौरिः  
आत्मोपभोगरुचिम् अभ्यधिकाम् दधानः ।  
देव्यादिवद्रसयिता क्रमतः अखिलाङ्गानि  
आशिश्रयत् तदवदत् नवमे शठारिः ॥ १–९ ॥  
 
इत्थम् श्रियःपतिकृतस्वसमस्तदेह  
सम्श्लेषलक्षणफलस्य सुदुर्लभस्य ।  
भक्त्यादिवत् स्वगणनेपि च तत्प्रसादात्  
निर्हेतुकत्वम् अवदत् दशमे शठारिः ॥ १–१० ॥  
 
पूर्वानुभूतमुरवैरिगुणाभिवृद्ध-  
तद्बाह्यसङ्गमरुचिः तदलाभखिन्नः ।  
सर्वानपि स्वसमदुःखिन एव भावान्  
आह द्वितीयशतकस्य शठारिः आद्ये ॥ २–१ ॥  
 
सम्श्लिष्य दुःखशमनात् मुदितः प्रसङ्गात्  
तन्मूलम् अब्जनयनस्य महेश्वरत्वम् ।  
आहान्वयात् इतरतोपि मनुष्यभावे  
पौराणिकोक्तनयतः शठजित् द्वितीये ॥ २–२ ॥  
अन्तस्स्थसर्वरसम् अम्बुजलोचनस्य  
सम्योगरूपम् अवगाह्य सुखामृताब्धिम् ।  
तद्देशिकप्रथमसूरिगणैः कदा स्यात्  
सङ्गो मम इत्य कथयत् स मुनिः तृतीये ॥ २–३ ॥  
 
तत्प्रार्थितानधिगमेन समुत्थितार्तिः  
अग्रे हरेः परमुखेन यथा विधेयम् ।  
आर्तेः निवेदनम् अपाकरणार्थनम् च  
मूर्च्छाम् तथा मुनिरगात् महतीम् चतुर्थे ॥ २–४ ॥  
आगम्य सूरिसहितः समपाकृतार्तिः  
 
अत्युज्वलन् मरकताचलसन्निभाङ्गः।  
ईशः प्रफुल्लकमलाक्षिकराङ्घ्रिः आसीत्  
तत् पञ्चमे स कथयन् मुनिराननन्द ॥ २–५ ॥  
नीचम् च माम् अधिगतः अयमिति स्वसूक्त्या  
जाताम् हरेः स्वविरहागमने अतिशङ्काम् ।  
षष्ठे निरस्य दृढसङ्गगिरा शठारिः  
आत्मान्वयिष्वपि तदादरतो अभ्यनन्दत् ॥ २–६ ॥  
 
ते केशवाभिमतताम् अभजन्त हन्त  
ये मामका इति वदन् अधिसप्तमम् सः ।  
तस्य स्वरूपगुणचेष्टितवाचिनाम  
 
भूतद्विषट्कमुखरो मुमुदे मुनीन्द्रः ॥ २–७ ॥  
आत्मान्वयिष्वपि हरेः प्रियताम् अवेक्ष्य  
सर्वात्मनः स्वजनयन् मुनिः अष्टमेन ।  
मोक्षप्रदत्वम् उपदिश्य तदाभिमुख्य  
अलाभात् स्वलाभम् अधिकम् बहुमन्यते स्म ॥ २–८ ॥  
मोक्षादरम् स्फुटम् अवेक्ष्य मुनेः मुकुन्दे  
मोक्षम् प्रदातुम् असदृक्षफलम् प्रवृत्ते ।  
आत्मेष्वमस्य पदकिङ्करतैकरूपम्  
मोक्षाख्यवस्तु नवमे निरणायितेन ॥ २–९ ॥  
एतन्निजार्थितम् इहैव हरिः प्रदातुम्  
आसेदिवान् वनमहीधरम् इत्यवेक्ष्य ।  
प्राप्यम् तमेव च तदन्वयिनम् च सर्वम्  
प्राचीकशत् स दशमे दशके मुनीन्द्रः॥ २–१० ॥  
आद्ये तृतीयशतकस्य वनाद्रिभर्तुः  
आपादमौल्यवयवाभरणाभिरूप्यम् ।  
ब्रह्मादिवागविषयम् च महाप्रभावम्  
सौन्दर्यमग्नहृदयः शठजित् शशम्स ॥ ३–१ ॥  
 
सङ्कोचितस्वकरणः स हरिम् यथेष्टम्  
भुञ्जे न चाहमिति भिन्नमतिः शठारिः ।  
आश्वासितश्च हरिणा स्वमहत्तयैव  
भोगेषु अशक्तिरिति तत्कथितम् द्वितीये ॥ ३–२ ॥  
 
सर्वत्र सर्वसमये सकलासु अवस्थासु  
अभ्यर्थयन् निखिलदास्यरसान् मुनीन्द्रः।  
श्रीवेङ्कटाद्रिनिलयस्य परस्य पुम्सः  
निस्सीमशीलगुणमपि अवदत् तृतीये ॥ ३–३  
 
सर्वम् जगत् समवलोक्य विभोः शरीरम्  
तद्वाचिनश्च सकलानपि शब्दराशीन् ।  
तान् भूतभौतिकमुखान् कथयन् पदार्थान्  
दास्यम् चकार वचसव मुनिश्चतुर्थे॥ ३–४ ॥  
 
पूर्वेण दास्यविधिना पुरुषार्थसीम्ना  
हर्षप्रकर्षविवशः खलु पञ्चमे सः ।  
आनन्दनैः अविकृतान् विनिनिन्द मूर्खान्  
शौरेः गुणैस्तु विकृतान् प्रशशम्स भूयः ॥ ३–५ ॥  
 
तान् निन्दितानपि विहातुमसौ अशक्तः  
शौरेः दुरासदतया विमुखान् विचार्य ।  
अर्चावतार सुलभत्वम् उवाच तेषाम्  
एवम् च तेषु विमुखेषु शुशोच षष्ठे ॥ ३–६ ॥  
 
तत् शोकशान्तिविधये हरिणा प्रसादात्  
आविष्कृतान् स्वगुणचेष्टितभोगशीलान् ।  
आलोक्यवैष्णवजनान् मुनिः आत्मनाथान्  
आख्याय तान् अतिजहर्ष च सप्तमे सः॥ ३–७ ॥  
 
अत्युत्कटैः इह मनोरथजालपूरैः  
 
नीतो मुनिर्भगवता सह संगकामः ।  
 
सर्वेंद्रियैः अपि च किंकरभावसक्तः  
 
श्री कांतमेव सुगुणांबुधिं आप्तु० ऐच्छत् ॥ ३.८ ॥  
 
&  
 
षष्ठे बहिर्नयनतो हरिमाप्तुमाशा  
जातामुनेरथ तदीय जनावलोकात् ।  
उत्तम्भितास्वकरणैरपि कामयन्ती  
शोकातिरेक जननी पुनरष्टमेऽभूत् ॥ ३-८॥  
अन्यस्तवेन विषयान् अधिगन्तुम् इच्छून्  
आलोक्य विस्मृतनिजव्यसनो दयालुः ।  
तस्मात् निवार्य मनुजान् विफलः स शौरेः  
अन्येष्वनर्हकरणम् नवमे स्वमाख्यत् ॥ ३–९ ॥  
 
भूयोऽवतीर्य भुवि दिव्यवपुः स्वकीयम्  
प्रत्यक्षयन्तम् अखिलाम्श्च गुणान् अनन्तम् ।  
स्तुत्वा मुनिः स्वचरितार्थतया न किञ्चित्  
दुःखम् मम इत्यतितराम् दशमे तुतोष॥ ३–१० ॥  
आद्ये चतुर्थशतके दशके शठारिः  
तुष्टस्तथा परहितम् दयया विवृण्वन् ।  
राज्यस्वरात्मपरिभोगचलाल्पभावौ  
सम्यक् प्रसाध्य हरिमेव पुमर्थमाह॥ ४–१ ॥ ॥  
 
तम् पूरुषार्थम् इतरार्थरुचेः निवृत्त्या  
सान्द्रस्पृहासमयदेशविदूरगत्या च ।  
ईप्सुः शुचा तदनवाप्तिभुवा द्वितीये  
स्त्रीभावनाम् समधिगम्य मुनिः मुमोह ॥ ४–२ ॥  
 
प्रीतः परम् हरिः अमुष्य तथा स्वभावात्  
एतन्मनोवचनदेहकृतक्रियाभिः ।  
स्रक् चन्दनप्रमुखसर्वविधस्वभोगः  
सम्श्लिष्टवान् इदम् उवाच मुनिः तृतीये ॥ ४–३ ॥  
 
तेन प्रहर्षम् अतिमात्रभवम् स्वकीयम्  
सात्म्यम् विधातुम् अथ दूरगते मुकुन्दे ।  
सम्बन्धिनश्च सदृशाम्श्च विलोक्य शौरेः  
भ्राम्यन् तमेव मुनिः आर्तिम् अगात् चतुर्थे॥ ४–४ ॥  
आनन्द निर्भरम् अधीनविभूतियुक्तम्  
वैकुण्ठनाथम् अथ वीक्ष्य मुनिः स्तुवन् सः ।  
नान्यः समोस्ति मम नापि अनवाप्यम् अद्य  
इत्यानन्दपूरम् आधिपञ्चमम् आससाद ॥ ४–५ ॥  
 
स्वप्नोपमात् अनुभवात् अमुतोऽपि अलब्ध  
स्वापेक्षिते शठजिति व्यसनात् विसञ्ज्ञे ।  
ये क्षुद्रदेवमुखतः परिहर्तुकामाः  
ते वारिताः तदुचितज्ञगिरैव षष्ठे ॥ ४–६ ॥  
तद्भेषजात् स हरिनामकथाप्रसङ्गात्  
सञ्ज्ञामुपेत्य मुनिः उद्भटदुःखबोधः ।  
आपत्सखत्वमुखवाचकतः तमुच्चैः  
आक्रुश्य वाञ्छितम् अयाचत सप्तमेन ॥ ४–७ ॥  
एवम् रुदन् अपि शठारिः अलब्धकामः  
स्वोपेक्षणैकपरताम् अवधार्य शौरेः ।  
तत् शेषतादि रहिते सकले स्वकीये  
स्वस्मिन् अपि स्फुरितनिस्पृहतःअष्टमे अभूत् ॥ ४–८ ॥  
शोचन् मुनिः स्वसदृशम् च सहायम् इच्छन्  
लोकम् विलोक्य विपरीतरुचिम् विषण्णः ।  
अत्रत्यवासम् असहन् हरिणा स्ववासम्  
वैकुण्ठke प्रकटितम् नवमे ददर्श ॥ ४–९ ॥  
बन्धे समेऽपि हरिणा निखिलात्मराशेः  
सम्सारहेतुम् इतरत्र परत्वबोधम् ।  
वेदेतिहासमुखतः परिहृत्य शौरेः  
अर्चातनोः स दशमे व्यवृणोत् परत्वम् ॥ ४–१० ॥  
आद्ये मुनिः स शतकस्य तु पञ्चमस्य  
श्रेयः स्वकीयहितबोधनम् ईक्षमाणः।  
एतद्विरोधि बहुलस्य ममात्र हेतुः  
शौरेः कृपैव महतीति शशम्स भूयः ॥ ५–१ ॥  
आत्मोपदेशविभवैः शमिताघबृन्दम्  
आरब्ध वैष्णवसमृद्धि समिध्यमानम् ।  
आलोकयन् क्षितितलम् कलिनाप्यधृष्यम्  
आशास्त मङ्गलम् अमुष्य मुनिः द्वितीये ॥ ५–२ ॥  
पूर्वानुसम्हित मनोहर शौरिमूर्तेः  
सम्श्लेषलोलहृदयः तदलाभखिन्नः ।  
लाभे स्वयत्नमपि कर्तुम् इयेष दुःखात्  
भार्यादशाम् च परिगृह्य मुनिः तृतीये ॥ ५–३ ॥  
ताम् च त्वराम् विदधती सकलेन्द्रियाणाम्  
आच्छादिका सविधगाम्श्च विसञ्ज्ञयन्ती ।  
वेलातिगा विरहिणीत्व जुषो मुनेस्तु  
मोहाह्वया रजनिः अभ्युदिता चतुर्थे ॥ ५–४ ॥  
तादृक् स्वमोहगलने सति भावनायाः  
भूम्ना हरेः अवयवाभरणादिदृष्ट्या ।  
प्रत्यक्षतः तदनुभूत्यानवाप्तितश्च  
प्रीत्या शुचा मुनिरयुज्यत पञ्चमे सः ॥ ५–५ ॥  
शोकम् च तम् परिजिहीर्षुः इवाखिलानाम्  
सर्गादि कर्तुः अनुकाररसेन शौरेः ।  
तस्य प्रवृत्तिः अखिलाचरिता मयेति  
तद्भावभावितमनाः मुनिराह षष्ठे ॥ ५–६ ॥  
 
एवम् च सः अनधिगताभिमतः तदाप्तौ  
नारायणात् इतरसाधनशून्यताम् स्वाम् ।  
तस्मै निवेद्य तदुपायधियैव किञ्चित्  
आश्वस्तवान् अथ मुनिः किल सप्तमेन ॥ ५–७ ॥  
आश्वास लब्धधृतिना मनसा समेत्य  
श्रीकुम्भघोणशयम् अप्रतिमाभिरूप्यम् ।  
आलोक्य सान्त्वनवचः परिरम्भणादीन्  
 
अप्राप्तवान् मुनिः अखिद्यत सोऽष्टमेन ॥ ५–८ ॥  
अन्यम् मुनिः प्रतिहतः तत एव खेदात्  
गन्तुम् प्रवृत्तमनसापि तु दिव्यदेशम् ।  
तद्भोग्यताम् अभिदधत् तदधीशपादौ  
यायाम् कदा इत्यकथयत् नवमे सदैन्यम्॥ ५–९ ॥  
आर्चाम् च मौननियताम् अपहाय शौरेः  
आलापभोग्यविभवे पुनरागतोऽसौ ।  
चित्तस्य तद्गुणगणस्मरणे निजस्य  
शैथिल्यविघ्नशमनम् तम् अयाचतन्त्ये ॥ ५–१० ॥  
 
आद्ये तु षष्ठशतकस्य मुनिस्तथार्तो  
नारीसमाधिम् अधिगम्य निजाम् अवस्थाम् ।  
अर्चा हरिम् कमपि पक्षिभिः अन्तिकस्थैः  
आपन्नरक्षणसदीक्षम् अबोधयत् सः ॥ ६–१ ॥  
 
तावद्विलम्बम् असहन् प्रणयेन रोषात्  
कृष्णम् समागतम् अपि त्वरया विनिन्द्य ।  
तेन स्वसङ्गममनोरथिना द्वितीये  
सान्त्वोक्तिभिः समनुनीय समाहितोऽभूत् ॥ ६–२ ॥  
कोपम् मम प्रणयजम् प्रशमय्य कृष्णः  
स्वाधीनताम् अतनुत इति स विस्मयः सः ।  
स्वीयाम् विरुद्धजगदाक्रुतिताम् च तेन  
सन्दर्शितम् अनुबभूव मुनिः तृतीये ॥ ६–३ ॥  
आनन्द शीतलितवागनुसन्दधीय  
कृष्णस्य वीर्यचरितानि अहमादरेण ।  
इत्थम् पुरास्वयम् अपेक्षितवान् मुनिः तत्  
लब्ध्वा समोऽस्ति न मम इति अवदत् चतुर्थे ॥ ६–४ ॥  
तस्यापि मानसतयाऽनुभवस्य बाह्य-  
सम्श्लेषणैकपरचित्तमनःशरीरः ।  
आत्मानुरक्तजनम् आत्मनि निःस्पृहत्वम्  
निन्येऽधिपञ्चमम् अतिप्रवणोच्युते सः ॥ ६–५ ॥  
तस्मात् मुनिः प्रवणता विभवात् परस्मिन्  
पुम्स्येव पुङ्खितमतिः पुरुषार्थसारे ।  
स्वस्य स्वकीयविषयेषु अखिलेषु षष्ठे  
स्वीयत्वबुद्धिः अवशात् गलिता इत्यवोचत्॥ ६–६ ॥  
कृष्णेन धारयितृपोषकभोग्ययोगी  
प्राप्तौ अतित्वरितधीः अखिलान् विहाय ।  
स्यादप्यलब्ध फलः इत्यवहीयमानः  
पार्श्वस्थितैर्मुनिरभूत् अधिसप्तमम् सः ॥ ६–७ ॥  
अप्येवम् आत्मफलदानविलम्बवन्तम्  
आलोक्य शौरिम् अथ यत्र च कुत्र चापि ।  
आवेद्य मत् स्थितिम् अधीनविभूतियुग्माः  
स्यात इति अयाचत सतः मुनिः अष्टमेन॥ ६–८ ॥  
 
आलोकनेपि विषयस्य भृशम् विभग्नः  
रूपे हरेः सकललोकमये निराशः ।  
अप्राकृते वपुषि लोलमनाः तमुच्चैः  
आकारयत् प्रलपितैः नवमे शठारिः ॥ ६–९ ॥  
आर्तेः तथागततया मुनिः अब्जवासाम्  
आश्रित्य सङ्घटनकर्मणि जागरूकाम् ।  
आवेद्य चाधिदशमम् स्वम् अकिञ्चनत्वम्  
श्री वेङ्कटेशचरणौ शरणम् प्रपेदे ॥ ६–१० ॥  
आद्ये मुनिः स शतकस्य तु सप्तमस्य  
तस्मिन् अपि प्रपदने विफले विषण्णः ।  
ईशेन पातितम् इव स्वम् अवेक्ष्य गर्ते  
तस्मै स्वभीतिम् अवदत् विषयेन्द्रियेभ्यः॥ ७–१ ॥  
आत्मप्रबन्धम् असमाप्य हितम् जनानाम्  
आत्मेष्टम् अक्षमतया हरिणा प्रदातुम् ।  
श्रीरङ्गिणाप्यसुशकप्रशमार्थचिन्ताम्  
भूयस्तराम् अरतिमाप मुनिः द्वितीये ॥ ७–२ ॥  
श्रीरङ्गभर्तुः अशरण्यशरण्य भाव  
प्रस्तावलब्धध्रुतिः अस्य गतौ स भूयः।  
स्वस्मिन् हितप्रियतरेतर निर्विशेषम्  
आसीत् आवार्य बहुलाभिरुचिः तृतीये ॥ ७–३ ॥  
आतन्वता हितमथात्मदशानुरूपम्  
आविष्कृतान् अनुपमान् पुरुषोत्तमेन ।  
आत्मापदानविभवान् अतिलोभनीयान्  
 
अध्यक्षयन् शठजित् अन्वभवत् चतुर्थे॥ ७–४ ॥  
आत्मैक रक्षणपरान् अवतार हेतून्  
अन्यादृशान् गुणगणान् अपहाय शौरेः ।  
अन्यत् कथम् मतिमताम् अवबोधनीयम्  
इत्यान्यपर्यम् अलुनात् अधिपञ्चमम् सः ॥ ७–५ ॥  
तादृग्गुण प्रविशदानुभवप्रवृद्ध-  
स्वापेक्षिताभिरुचितार्ति महार्णवः सन् ।  
प्राप्यम् शरण्यमपि वीक्ष्य कदानुगः स्याम्  
अङ्घ्र्योः तव इति विललाप मुनिः स षष्ठे ॥ ७–६ ॥  
तत्प्रार्थितानधिगमेऽपि च भावनायाः  
भूम्नः पुरः स्थितमिवाननम् अच्युतस्य ।  
आलोकयन् अपि करेण न सम्स्पृशन् सः  
पीडाम् अवापमहतीम् अथ सप्तमेन ॥ ७–७ ॥  
सङ्गम् निवर्त्य मम सम्सृतिमण्डले माम्  
सम्स्थापयन् कथम् असीत्यनुचोदितेन ।  
आश्चर्यलोकतनुताम् अपि दर्शयित्वा  
विस्मारितः किल शुचम् हरिणाऽष्टमेन ॥ ७–८ ॥  
पृष्टः फलम् स्ववसतेरिह दुःशकायाः  
स्वेन प्रबन्धरचनाम् फलमाह शौरिः ।  
अन्येषु सत्स्वपि तदा स्वम् अपेक्षमाणम्  
अप्रत्युपक्रियम् अमुम् नवमे जगौ सः ॥ ७–९ ॥  
आनन्दम् आकलयितुम् कमलासखस्य  
सम्श्राव्य तत्करुणया स्वकृतम् प्रबन्धम् ।  
अर्हे तदादरणशालिनि दिव्यदेशे  
 
यात्रामनोरथम् असौ दशमे चकार ॥ ७–१० ॥  
आद्येऽष्टमस्य शतकस्य यथेष्टसिद्धिम्  
अप्राप्य खिन्नमतिः आश्रितपारतन्त्र्यम् ।  
सर्वेश्वरत्वम् अपि शङ्कितवान् शठारिः  
ईशस्य तेन पुनरेव विबोधितश्च ॥ ८–१ ॥  
सम्प्रापकेपि च विभौ निजवाञ्छितार्थ  
प्राप्तेः विघातः इतरेषु च पाशलेशः ।  
स्वन्येति शङ्कितमनाः स्वहितेपि वर्गे  
स्वस्मिन् अपि प्रवणताम् मुमुचे द्वितीये ॥ ८–२ ॥  
 
प्रेमाधिकेन विवशः सुकुमारमूर्तेः  
क्षेमाय खिन्नहृदयः पुरुषोत्तमस्य ।  
तद्दर्शित आत्मपरनित्यमुमुक्षुमुक्तैः  
किञ्चित् समाहितमनाः शठजित् तृतीये ॥ ८–३ ॥  
क्षेमम् स्वशौर्यम् अधिकम् विमतैः अधृष्यम्  
ग्रामम् च कञ्छन निजावसथायमानम् ।  
तत्र द्विजान् अरिजितः स्वसमान् प्रदर्श्य  
निर्भीः अकारि नितराम् स मुनिः चतुर्थे ॥ ८–४ ॥  
सुक्षेम सुन्दरतनुम् परिलिप्सुरीशम्  
शोचन्मुनिः दहनलीढः इवातितप्तः ।  
एहि एवम् इत्युपगतस्य बहुप्रकारान्  
आख्याय शौरिः अधिपञ्चमम् आजुहाव ॥ ८–५ ॥  
सद्यः स्व सङ्गमकृतौ भविता न सात्म्या  
प्रीतिः समेति हरिराप्तुमनाः शनैः माम् ।  
वैकुण्ठतोऽधिगतवान् मतिमित्यवन्याम्  
स्थानः क्वचित् बहुमतिम् विधदे स षष्ठे ॥ ८–६ ॥  
मद्विप्रयोगम् असहन् स्वयमेव चार्थी  
मामल्पकैकनिलयम् बहुमन्यमानः ।  
शौरिः समाश्लिषत् इदम् मतिविभ्रमः किम्  
इत्यात्मनो मुदम् अभाषत सप्तमेन ॥ ८–७ ॥  
 
स्वायोग्यतातिनिवर्तन लोलुपेन  
श्रीकौस्तुभेन कमलास्तनतोपि तुल्यम् ।  
आत्मैकशेषम् अवबोधितम् ईश्वरेण  
स्वस्य स्वरूपम् अवदत् मुनिः अष्टमे सः ॥ ८–८ ॥  
अन्यार्हताश्रवणमप्यथ शेषतायाः  
सोढुम् न शक्यते इति स्वदशाविशेषम् ।  
अन्यापदेशम् अवलम्ब्य तदोपयुक्तम्  
नारायणैकपरधीः नवमे जगाद ॥ ८–९ ॥  
ताम् शेषताम् अपि तदीय तदीय सीमा  
शेषत्व पर्यवसिताम् पुरुषार्थ सीमाम् ।  
आविष्कृताम् भगवता मुनिः आत्मरुच्याम्  
आचष्ट धिक् कृततदन्य पुमर्थम् अन्त्ये ॥ ८–१० ॥  
आद्ये चकार नवमे शतके शठारिः  
तत् शेषतानुभवसन्मतिसम्मतेन ।  
निश्चित्य सर्वविधबन्धुतया तमीशम्  
आपत्सखम् प्रणमत इति परोपदेशम् ॥ ९–१ ॥  
बन्धुत्वतः स्वमनुकम्पितवन्तम् आदौ  
आसन्नधाम्नि भुजगाधिपतौ शयानम् ।  
स्वापेक्षितम् मुनिरयाचत तम् द्वितीये  
तस्य एकरूपशयनेपि च दुःखितोभूत् ॥ ९–२ ॥  
नारायणे मयि सति स्वभरार्थचिन्ता  
नार्हा तव इति विभुना बहुमानभाजा ।  
आविष्कृताम् निरवधिम् निजशीलवत्ताम्  
अन्यादृशीम् अनुबभूव मुनिः तृतीये ॥ ९–३ ॥  
शीलाधिकश्रियम् उरः स्थलतो दधानोपि  
आत्मेप्सितम् न दिशत्यति अतिमात्र खिन्नः ।  
लब्ध्वा ततः कमपि तस्य कृपाकटाक्षम्  
आद्राक्षम् ईशम् इति स प्रजहर्ष तुर्ये ॥ ९–४ ॥  
 
आलोकनम् च तदचाक्षुषम् इत्यथार्तः  
दृष्ट्वा च तत् स्मरणहेतुपदार्थजातम् ।  
आसन्नहानिकतया आवसितः सुसक्तः  
दुःखेन दुःसहतरेण स पञ्चमेऽभूत् ॥ ९–५ ॥  
स्वस्यात्मताम् अगणयन् स्वयमर्थयित्वा  
स्वम् प्राप्य हर्षविवशो हरिरित्यधस्तात् ।  
यत् शीलम् अन्वभवत् अस्य तदेव दैवात्  
सम्स्मृत्य स दृतमनाः व्यसनी च षष्ठे ॥ ९–६ ॥  
 
स्वीयम् वियोगिजन हन्तृ निजाभिरूप्यम्  
विस्मृत्य सम्श्रितजनैः वसतः सहैव ।  
अर्चाहरेः क्वचन तत्प्रतिबोधनाय  
दूतीचकार विहगान् अधिसप्तमम् सः ॥ ९–७ ॥  
 
ईशे समाजिगमिषति अपि दूतवाक्यैः  
तावद् विलम्बम् असहन् मुनिः अस्य भौमम् ।  
देवीजुषः कमपि देशविशेषम् आरात्  
यायाम् कदा इति अवधिम् अर्थयत् अष्टमेन ॥ ९–८ ॥  
स्वप्राप्तिकालम् अविभावयति इन्दिरेशे  
कृष्णे गवाम् अवनधर्मिणि गोपिकानाम् ।  
सायम् समागमविलम्बिनि योऽवसादः  
आसीत् स एव नवमे स्फुरितः शठारेः ॥ ९–९ ॥  
प्राप्तिप्रदानसमयोयम् इति प्रकाश्य  
स्वस्य प्रियम् महति कृष्णपुरे वसन्तम् ।  
ईशम् यथाशकनम् आश्रयत इति हर्षात्  
अन्योपदेशम् अकरोत् दशमे मुनीन्द्रः ॥ ९–१० ॥  
 
आद्ये अन्तिमस्य शतकस्य मुनिः स्वयात्राम्  
निश्चित्य वर्त्मनि सहायम् अपेक्षमाणः ।  
आप्तम् हितज्ञम् अहितच्छिदम् अम्बुजाक्षम्  
मोहूरधीशमुरवैरिणम् आश्रयत् सः ॥ १०-१ ॥  
वैकुण्ठम् एत्य करणीयम् अशेषदास्यम्  
अत्रैव केवलम् अनन्तपुरे विधित्सन् ।  
प्राप्यत्वम् अन्यदुरितौघ निवर्तनम् च  
प्राचीकशत् तनुभृताम् शठजित् द्वितीये ॥ १०-२ ॥  
गोपीवियुक्तम् अपि गोचपलम् वियुक्तम्  
दास्यम् तमपि अचिरमेव हरिम् निजेष्टम् ।  
स्वोपेक्षकम् तम् अतिशङ्क्य मुनिः स तेन  
विस्रम्भितो विपुलतृष्णतया तृतीये ॥ १०-३ ॥  
आसक्तिनिश्चययुतः स्वफलागमस्य  
स्वार्थात् परार्थपरधीः अनुकम्पया सः ।  
उज्जीवनाय जगताम् उपदिष्टपूर्वाम्  
भक्तिम् हरौ फलयुताम् निजगाद तुर्ये ॥ १०-४ ॥  
कृष्णस्य पादयुगलम् प्रतिभावनीयम्  
जिज्ञासितम् जगति भक्तिसमुत्सुकानाम् ।  
प्राप्तौ त्वरातिशयवान् मितसूक्तिजालैः  
भक्तेः शरीरमपि पञ्चमतो जगाद ॥ १०-५ ॥  
वैकुण्ठधामनि विवेशयिषुम् स्वमीशम्  
तच्च स्वकीयविधिनैव विधातुकामम् ।  
पश्यन् मुनिः प्रमुदितोऽनुबभूव षष्ठे  
वाञ्छाधिकाः स्वविषयोपकृतीः तदीयाः ॥ १०-६ ॥  
अस्मिन् उपैमि अमुम् इति स्वशरीरलोल-  
तद्दोषमुग्धमपि तत्त्यजने स्वयाज्ञाम् ।  
सार्थाम् चिकीर्षुम् अधिगम्य हरिम् तदीये  
शीले मुनिः स खलु सप्तमतो ममज्ज॥ १०-७ ॥  
व्यामोहम् आत्मनि विलोक्य विभोः अवेलम्  
अत्यादरे मयि कथम् त्वमनादरः प्राक् ।  
हेतुम् वद उचितम् इह इत्यनुपृच्छ्य चैनम्  
दत्तोत्तरो मुनिः अनेन च अष्टमे अभूत् ॥ १०-८ ॥  
सत्कारम् अध्वनि सुरैरपि सन्निकृष्टे  
प्रत्युद्गतिम् परमधाम्नि जनैः तदीयैः ।  
तत्र स्थितिम् सुखमयीम् च हरिप्रियाणाम्  
आसादितो मुनिरभूत् नवमे शठारिः॥ १०-९ ॥  
तद्दर्शनम् च मनसैव न चक्षुषा इति  
भक्त्यायुतः परमया भगवान् शठारिः ।  
पद्माज्ञया भगवतः परिहृत्य मान्द्यम्  
स्वाभीष्टम् अच्युतपदम् दशमे प्रपेदे ॥ १०–१० ॥  
आचार्योदितपद्धत्या द्रामिडाम्नायसङ्गतिम् ।  
अभ्यधात् एव आचार्यस्तु अभिरामवराह्वयः ॥  
द्रामिडाम्नायसङ्गतिम् सम्पूर्णम्  
वादिकेसरि अलहिय मणवाल जीयर् तिरुवडिगले शरणम्  
—————–  
 
