+++
title = "सङ्गति-मणि-माला"
+++

## ००
श्रीमद्-वेङ्कट-शेषार्य-महा-देशिक-विरचिता ॥  
सङ्गति-मणिमाला ॥

श्रीमच्-छठारेश् चरम-प्रबन्ध--  
गाथा-सहस्रे दशकं **प्रतीष्टा** ।  
**सुसङ्गतत्वावह**-चित्र-पद्य-  
शताभिरम्या मणि-मालिकेयम् ॥

## ०१

श्रियः पतिं श्री-शठ-जित् स्व-योगात्  
यथा-तथत्वाद् **अनुभूय** चास्य ।  
बाह्याद्य्-अधृष्यां परतां च **जानन्**  
प्रेम्णाऽस्य दास्ये स्व-मनो **ऽनुशास्ति** ॥ १

तद्-एक-भोगैर् बहुभिस् **सहानु-**  
**बुभूषया तद्-भजनं** जनानाम् ।  
महा-फलं तत्र च भक्ति-योगं  
हेतुं क्रमं **चोपदिदेश** तस्य ॥ २  

आप्ताखिलेष्टः **कथम्** अस्मद्-आदि-  
निहीन-**लभ्यः** स इहेति शङ्काम् ।  
**निरस्य** सोऽनाश्रित-दुर्लभः स्वं  
समाश्रितानां **सुलभो ऽभ्यधायि** ॥ ३  

सौलभ्य-चिन्ता-कबली-कृतात्मा  
वियोग-योगान् निज-मन्तु-शान्त्यै ।  
अन्यापदेशाद् **घटकी चकार**  
पत्युः **प्रिया-भाव-गतो** गुरून् स्वान् ॥ ४   

सर्वेश्वरे स्वासहे प्रदर्श्य सर्वे-  
श्वरत्वादिकमागतेऽपि । स्वीयस्तवाश्लेषणतोऽत्यवद्यं मत्वा स्वनैच्यात् ददृशे सुशीलम् ॥   
