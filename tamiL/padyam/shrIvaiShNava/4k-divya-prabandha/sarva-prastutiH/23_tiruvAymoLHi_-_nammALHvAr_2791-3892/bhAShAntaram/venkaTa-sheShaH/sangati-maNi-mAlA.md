+++
title = "सङ्गति-मणि-माला"
+++

## ००
श्रीमद्-वेङ्कट-शेषार्य-महा-देशिक-विरचिता ॥  
सङ्गति-मणिमाला ॥

श्रीमच्-छठारेश् चरम-प्रबन्ध--  
गाथा-सहस्रे दशकं **प्रतीष्टा** ।  
**सुसङ्गतत्वावह**-चित्र-पद्य-  
शताभिरम्या मणि-मालिकेयम् ॥

## ०१

श्रियः पतिं श्री-शठ-जित् स्व-योगात्  
यथा-तथत्वाद् **अनुभूय** चास्य ।  
बाह्याद्य्-अधृष्यां परतां च **जानन्**  
प्रेम्णाऽस्य दास्ये स्व-मनो **ऽनुशास्ति** ॥ १

तद्-एक-भोगैर् बहुभिस् **सहानु-**  
**बुभूषया तद्-भजनं** जनानाम् ।  
महा-फलं तत्र च भक्ति-योगं  
हेतुं क्रमं **चोपदिदेश** तस्य ॥ २  

आप्ताखिलेष्टः **कथम्** अस्मद्-आदि-  
निहीन-**लभ्यः** स इहेति शङ्काम् ।  
**निरस्य** सोऽनाश्रित-दुर्लभः स्वं  
समाश्रितानां **सुलभो ऽभ्यधायि** ॥ ३  

सौलभ्य-चिन्ता-कबली-कृतात्मा  
वियोग-योगान् निज-मन्तु-शान्त्यै ।  
अन्यापदेशाद् **घटकी चकार**  
पत्युः **प्रिया-भाव-गतो** गुरून् स्वान् ॥ ४   

सर्वेश्वरे स्वार्त्त्य्-असहे **प्रदर्श्य**  
सर्वेश्वरत्वादिकम् **आगते** ऽपि ।  
स्वीय-स्तवाश्लेषणतो ऽत्यवद्यं  
**मत्वा** स्व-नैच्यात् **ददृशे** सुशीलम् ॥ ५

"सौशील्य-दृष्ट्यास्य समाहितस्, तं  
कथं जनोऽयं **त्यजती"ति** चित्ते ।  
कृतानुकम्पः सुलभेन धूप-  
दीपादिना तत्-**सुगमत्वम् ऊचे** ॥ ६  

अहो परा धार्मिकता - त्व् अनन्य-  
प्रयोजनैस् **तुल्यम्** इतोऽन्य-कामैः ।  
सहास्य **संश्लिष्यत** इत्य् अथापि  
स्व्-आराध-तत्-सेवन-सौख्यम् **ऊचे** ॥ ७

ऐश्वर्यम् अस्यैव हि **विस्ततार**  
परं पुरा प्रस्तुतम् आश्रितानाम् ।  
जन्माद्य् **अनालोच्य** समं च सर्वैः  
संश्लेषणाद् आर्जवम् अप्य् **अवादीत्** ॥ ८

प्रत्यङ्ग-संश्लेषणम् एत्य तस्य  
सात्म्य-प्रदाऽऽनन्दथुतां क्रमेण ।  
अङ्गेषु **संश्लेषणम्** अप्य् **अवादीत्**  
शठारिर् ईशस्य निजेषु हृष्टः ॥  ९

इत्थं तदीयानुभवैक-हेतुं  
**निश्चित्य** चित्तं, तद् अपि **प्रशस्य** ।  
तेनैव साकं **कथयन्** शठारिर्  
**मुमोद** चादौ शतके ऽन्त्य-पङ्क्तौ ॥ १०

## ०२
