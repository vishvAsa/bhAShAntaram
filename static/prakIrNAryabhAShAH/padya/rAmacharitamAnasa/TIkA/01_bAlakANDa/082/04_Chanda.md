+++
title = "04 छन्द"

+++
भागेउ बिबेकु सहाय सहित सो सुभट सञ्जुग महि मुरे।  
सदग्रन्थ पर्बत कन्दरन्हि महुँ जाइ तेहि अवसर दुरे॥  
होनिहार का करतार को रखवार जग खरभरु परा।  
दुइ माथ केहि रतिनाथ जेहि कहुँ कोपि कर धनु सरु धरा॥  

भावार्थ:-विवेक अपने सहायकों सहित भाग गया, उसके योद्धा रणभूमि से पीठ दिखा गए। उस समय वे सब सद्ग्रन्थ रूपी पर्वत की कन्दराओं में जा छिपे (अर्थात ज्ञान, वैराग्य, संयम, नियम, सदाचारादि ग्रन्थों में ही लिखे रह गए, उनका आचरण छूट गया)। सारे जगत्‌ में खलबली मच गई (और सब कहने लगे) हे विधाता! अब क्या होने वाला है? हमारी रक्षा कौन करेगा? ऐसा दो सिर वाला कौन है, जिसके लिए रति के पति कामदेव ने कोप करके हाथ में धनुष-बाण उठाया है?  