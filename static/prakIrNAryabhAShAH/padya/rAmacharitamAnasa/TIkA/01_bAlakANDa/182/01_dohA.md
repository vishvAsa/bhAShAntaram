+++
title = "01 दोहा"

+++
भुजबल बिस्व बस्य करि राखेसि कोउ न सुतन्त्र।  
मण्डलीक मनि रावन राज करइ निज मन्त्र॥182.1॥  

भावार्थ:-उसने भुजाओं के बल से सारे विश्व को वश में कर लिया, किसी को स्वतन्त्र नहीं रहने दिया। (इस प्रकार) मण्डलीक राजाओं का शिरोमणि (सार्वभौम सम्राट) रावण अपनी इच्छानुसार राज्य करने लगा॥182.1॥  

देव जच्छ गन्धर्ब नर किन्नर नाग कुमारि।  
जीति बरीं निज बाहु बल बहु सुन्दर बर नारि॥182.2॥  

भावार्थ:-देवता, यक्ष, गन्धर्व, मनुष्य, किन्नर और नागों की कन्याओं तथा बहुत सी अन्य सुन्दरी और उत्तम स्त्रियों को उसने अपनी भुजाओं के बल से जीतकर ब्याह लिया॥182.2॥  



