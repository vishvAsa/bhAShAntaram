+++
title = "01 छन्द"

+++
<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-278.mp3"></div>

शान्तं शाश्वतमप्रमेयमनघं निर्वाणशान्तिप्रदं  
ब्रह्माशम्भुफणीन्द्रसेव्यमनिशं वेदान्तवेद्यं विभुम्‌।  
रामाख्यं जगदीश्वरं सुरगुरुं मायामनुष्यं हरिं  
वन्देऽहं करुणाकरं रघुवरं भूपालचूडामणिम्‌॥1॥  

भावार्थ:-शान्त, सनातन, अप्रमेय (प्रमाणों से परे), निष्पाप, मोक्षरूप परमशान्ति देने वाले, ब्रह्मा, शम्भु और शेषजी से निरन्तर सेवित, वेदान्त के द्वारा जानने योग्य, सर्वव्यापक, देवताओं में सबसे बडे, माया से मनुष्य रूप में दिखने वाले, समस्त पापों को हरने वाले, करुणा की खान, रघुकुल में श्रेष्ठ तथा राजाओं के शिरोमणि राम कहलाने वाले जगदीश्वर की मैं वन्दना करता हूँ॥1॥  

नान्या स्पृहा रघुपते हृदयेऽस्मदीये  
सत्यं वदामि च भवानखिलान्तरात्मा।  
भक्तिं प्रयच्छ रघुपुङ्गव निर्भरां मे  
कामादिदोषरहितं कुरु मानसं च॥2॥  

भावार्थ:-हे रघुनाथजी! मैं सत्य कहता हूँ और फिर आप सबके अन्तरात्मा ही हैं (सब जानते ही हैं) कि मेरे हृदय में दूसरी कोई इच्छा नहीं है। हे रघुकुलश्रेष्ठ! मुझे अपनी निर्भरा (पूर्ण) भक्ति दीजिए और मेरे मन को काम आदि दोषों से रहित कीजिए॥2॥  

अतुलितबलधामं हेमशैलाभदेहं  
दनुजवनकृशानुं ज्ञानिनामग्रगण्यम्‌।  
सकलगुणनिधानं वानराणामधीशं  
रघुपतिप्रियभक्तं वातजातं नमामि॥3॥  

भावार्थ:-अतुल बल के धाम, सोने के पर्वत (सुमेरु) के समान कान्तियुक्त शरीर वाले, दैत्य रूपी वन (को ध्वंस करने) के लिए अग्नि रूप, ज्ञानियों में अग्रगण्य, सम्पूर्ण गुणों के निधान, वानरों के स्वामी, श्री रघुनाथजी के प्रिय भक्त पवनपुत्र श्री हनुमान्‌जी को मैं प्रणाम करता हूँ॥3॥  


