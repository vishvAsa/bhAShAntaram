+++
title = "03 छन्द"

+++
जनु धेनु बालक बच्छ तजि गृहँ चरन बन परबस गईं।  
दिन अन्त पुर रुख स्रवत थन हुङ्कार करि धावत भईं॥  
अति प्रेम प्रभु सब मातु भेटीं बचन मृदु बहुबिधि कहे।  
गइ बिषम बिपति बियोगभव तिन्ह हरष सुख अगनित लहे॥  

भावार्थ:-मानो नई ब्यायी हुई गायें अपने छोटे बछडों को घर पर छोड परवश होकर वन में चरने गई हों और दिन का अन्त होने पर (बछडों से मिलने के लिए) हुँकार करके थन से दूध गिराती हुईं नगर की ओर दौडी हों। प्रभु ने अत्यन्त प्रेम से सब माताओं से मिलकर उनसे बहुत प्रकार के कोमल वचन कहे। वियोग से उत्पन्न भयानक विपत्ति दूर हो गई और सबने (भगवान्‌ से मिलकर और उनके वचन सुनकर) अगणित सुख और हर्ष प्राप्त किए।  
