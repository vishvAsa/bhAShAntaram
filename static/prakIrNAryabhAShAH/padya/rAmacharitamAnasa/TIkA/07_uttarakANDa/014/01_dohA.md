+++
title = "01 दोहा"

+++
बार बार बर मागउँ हरषि देहु श्रीरङ्ग।  
पद सरोज अनपायनी भगति सदा सतसङ्ग॥14.1॥  

भावार्थ:-मैं आपसे बार-बार यही वरदान माँगता हूँ कि मुझे आपके चरणकमलों की अचल भक्ति और आपके भक्तों का सत्सङ्ग सदा प्राप्त हो। हे लक्ष्मीपते! हर्षित होकर मुझे यही दीजिए॥  

बरनि उमापति राम गुन हरषि गए कैलास।  
तब प्रभु कपिन्ह दिवाए सब बिधि सुखप्रद बास॥14.2॥  

भावार्थ:-श्री रामचन्द्रजी के गुणों का वर्णन करके उमापति महादेवजी हर्षित होकर कैलास को चले गए। तब प्रभु ने वानरों को सब प्रकार से सुख देने वाले डेरे दिलवाए॥14.2॥  



