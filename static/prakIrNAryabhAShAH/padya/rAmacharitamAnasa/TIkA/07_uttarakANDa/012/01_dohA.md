+++
title = "01 दोहा"

+++
वह सोभा समाज सुख कहत न बनइ खगेस।  
बरनहिं सारद सेष श्रुति सो रस जान महेस॥12.1॥  

भावार्थ:-हे पक्षीराज गरुडजी ! वह शोभा, वह समाज और वह सुख मुझसे कहते नहीं बनता। सरस्वतीजी, शेषजी और वेद निरन्तर उसका वर्णन करते हैं, और उसका रस (आनन्द) महादेवजी ही जानते हैं॥12.1॥  

भिन्न भिन्न अस्तुति करि गए सुर निज निज धाम।  
बन्दी बेष बेद तब आए जहँ श्रीराम॥12.2॥  

भावार्थ:-सब देवता अलग-अलग स्तुति करके अपने-अपने लोक को चले गए। तब भाटों का रूप धारण करके चारों वेद वहाँ आए जहाँ श्री रामजी थे॥12.2॥  

प्रभु सर्बग्य कीन्ह अति आदर कृपानिधान।  
लखेउ न काहूँ मरम कछु लगे करन गुन गान॥12.3॥  

भावार्थ:-कृपानिधान सर्वज्ञ प्रभु ने (उन्हें पहचानकर) उनका बहुत ही आदर किया। इसका भेद किसी ने कुछ भी नहीं जाना। वेद गुणगान करने लगे॥12.3॥  
