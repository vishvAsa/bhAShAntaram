+++
title = "03 छन्द"

+++
निरुपम न उपमा आन राम समान रामु निगम कहै।  
जिमि कोटि सत खद्योत सम रबि कहत अति लघुता लहै॥  
एहि भाँति निज निज मति बिलास मुनीस हरिहि बखानहीं।  
प्रभु भाव गाहक अति कृपाल सप्रेम सुनि सुख मानहीं॥  

भावार्थ:-श्री रामजी उपमारहित हैं, उनकी कोई दूसरी उपमा है ही नहीं। श्री राम के समान श्री राम ही हैं, ऐसा वेद कहते हैं। जैसे अरबों जुगनुओं के समान कहने से सूर्य। (प्रशंसा को नहीं वरन) अत्यन्त लघुता को ही प्राप्त होता है (सूर्य की निन्दा ही होती है)। इसी प्रकार अपनी-अपनी बुद्धि के विकास के अनुसार मुनीश्वर श्री हरि का वर्णन करते हैं, किन्तु प्रभु भक्तों के भावमात्र को ग्रहण करने वाले और अत्यन्त कपालु हैं। वे उस वर्णन को प्रेमसहित सुनकर सुख मानते हैं।  
