+++
title = "03 छन्द"

+++
कादर भयङ्कर रुधिर सरिता चली परम अपावनी।  
दोउ कूल दल रथ रेत चक्र अबर्त बहति भयावनी॥  
जलजन्तु गज पदचर तुरग खर बिबिध बाहन को गने।  
सर सक्ति तोमर सर्प चाप तरङ्ग चर्म कमठ घने॥  

भावार्थ:- डरपोकों को भय उपजाने वाली अत्यन्त अपवित्र रक्त की नदी बह चली। दोनों दल उसके दोनों किनारे हैं। रथ रेत है और पहिए भँवर हैं। वह नदी बहुत भयावनी बह रही है। हाथी, पैदल, घोडे, गदहे तथा अनेकों सवारियाँ ही, जिनकी गिनती कौन करे, नदी के जल जन्तु हैं। बाण, शक्ति और तोमर सर्प हैं, धनुष तरङ्गें हैं और ढाल बहुत से कछुवे हैं।  
