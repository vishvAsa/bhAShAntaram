+++
title = "02 चौपाई"

+++
सुनु खगेस रघुपति प्रभुताई। कहउँ जथामति कथा सुहाई॥  
जेहि बिधि मोह भयउ प्रभु मोही। सोउ सब कथा सुनावउँ तोही॥1॥  

<details><summary>मूल</summary>

सुनु खगेस रघुपति प्रभुताई। कहउँ जथामति कथा सुहाई॥  
जेहि बिधि मोह भयउ प्रभु मोही। सोउ सब कथा सुनावउँ तोही॥1॥  
</details>

<details><summary>भावार्थ</summary>

हे पक्षीराज गरुडजी! श्री रघुनाथजी की प्रभुता सुनिए। मैं अपनी बुद्धि के अनुसार वह सुहावनी कथा कहता हूँ। हे प्रभो! मुझे जिस प्रकार मोह हुआ, वह सब कथा भी आपको सुनाता हूँ॥1॥  
</details>

राम कृपा भाजन तुम्ह ताता। हरि गुन प्रीति मोहि सुखदाता॥  
ताते नहिं कछु तुम्हहि दुरावउँ। परम रहस्य मनोहर गावउँ॥2॥  

<details><summary>मूल</summary>

राम कृपा भाजन तुम्ह ताता। हरि गुन प्रीति मोहि सुखदाता॥  
ताते नहिं कछु तुम्हहि दुरावउँ। परम रहस्य मनोहर गावउँ॥2॥  
</details>

<details><summary>भावार्थ</summary>

हे तात! आप श्री रामजी के कृपा पात्र हैं। श्री हरि के गुणों में आपकी प्रीति है, इसीलिए आप मुझे सुख देने वाले हैं। इसी से मैं आप से कुछ भी नहीं छिपाता और अत्यन्त रहस्य की बातें आपको गाकर सुनाता हूँ॥2॥  
</details>

सुनहु राम कर सहज सुभाऊ। जन अभिमान न राखहिं काऊ॥  
संसृत मूल सूलप्रद नाना। सकल सोक दायक अभिमाना॥3॥  

<details><summary>मूल</summary>

सुनहु राम कर सहज सुभाऊ। जन अभिमान न राखहिं काऊ॥  
संसृत मूल सूलप्रद नाना। सकल सोक दायक अभिमाना॥3॥  
</details>

<details><summary>भावार्थ</summary>

श्री रामचन्द्रजी का सहज स्वभाव सुनिए। वे भक्त में अभिमान कभी नहीं रहने देते, क्योङ्कि अभिमान जन्म-मरण रूप संसार का मूल है और अनेक प्रकार के क्लेशों तथा समस्त शोकों का देने वाला है॥3॥  
</details>

ताते करहिं कृपानिधि दूरी। सेवक पर ममता अति भूरी॥  
जिमि सिसु तन ब्रन होई गोसाईं। मातु चिराव कठिन की नाईं॥4॥  

<details><summary>मूल</summary>

ताते करहिं कृपानिधि दूरी। सेवक पर ममता अति भूरी॥  
जिमि सिसु तन ब्रन होई गोसाईं। मातु चिराव कठिन की नाईं॥4॥  
</details>

<details><summary>भावार्थ</summary>

इसीलिए कृपानिधि उसे दूर कर देते हैं, क्योङ्कि सेवक पर उनकी बहुत ही अधिक ममता है। हे गोसाईं! जैसे बच्चे के शरीर में फोडा हो जाता है, तो माता उसे कठोर हदय की भाँति चिरा डालती है॥4॥  
</details>

