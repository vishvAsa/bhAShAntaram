+++
title = "02 चौपाई"

+++
कहि दण्डक बन पावनताई। गीध मइत्री पुनि तेहिं गाई॥  
पुनि प्रभु पञ्चबटीं कृत बासा। भञ्जी सकल मुनिन्ह की त्रासा॥1॥  

<details><summary>भावार्थ</summary>

दण्डकवन का पवित्र करना कहकर फिर भुशुण्डिजी ने गृध्रराज के साथ मित्रता का वर्णन किया। फिर जिस प्रकार प्रभु ने पञ्चवटी में निवास किया और सब मुनियों के भय का नाश किया,॥1॥  
</details>

पुनि लछिमन उपदेस अनूपा। सूपनखा जिमि कीन्हि कुरूपा॥  
खर दूषन बध बहुरि बखाना। जिमि सब मरमु दसानन जाना॥2॥  

<details><summary>भावार्थ</summary>

और फिर जैसे लक्ष्मणजी को अनुपम उपदेश दिया और शूर्पणखा को कुरूप किया, वह सब वर्णन किया। फिर खर-दूषण वध और जिस प्रकार रावण ने सब समाचार जाना, वह बखानकर कहा,॥2॥  
</details>

दसकन्धर मारीच बतकही। जेहि बिधि भई सो सब तेहिं कही॥  
पुनि माया सीता कर हरना। श्रीरघुबीर बिरह कछु बरना॥3॥  

<details><summary>भावार्थ</summary>

तथा जिस प्रकार रावण और मारीच की बातचीत हुई, वह सब उन्होन्ने कही। फिर माया सीता का हरण और श्री रघुवीर के विरह का कुछ वर्णन किया॥3॥  
</details>

पुनि प्रभु गीध क्रिया जिमि कीन्हीं। बधि कबन्ध सबरिहि गति दीन्ही॥  
बहुरि बिरह बरनत रघुबीरा। जेहि बिधि गए सरोबर तीरा॥4॥  

<details><summary>भावार्थ</summary>

फिर प्रभु ने गिद्ध जटायु की जिस प्रकार क्रिया की, कबन्ध का वध करके शबरी को परमगति दी और फिर जिस प्रकार विरह वर्णन करते हुए श्री रघुवीरजी पम्पासर के तीर पर गए, वह सब कहा॥4॥  
</details>

