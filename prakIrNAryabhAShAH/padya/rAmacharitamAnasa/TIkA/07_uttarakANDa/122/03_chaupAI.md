+++
title = "03 चौपाई"

+++
कहेउँ नाथ हरि चरित अनूपा। ब्यास समास स्वमति अनुरूपा॥  
श्रुति सिद्धान्त इहइ उरगारी। राम भजिअ सब काज बिसारी॥1॥  

<details><summary>भावार्थ</summary>

हे नाथ! मैन्ने श्री हरि का अनुपम चरित्र अपनी बुद्धि के अनुसार कहीं विस्तार से और कहीं सङ्क्षेप से कहा। हे सर्पों के शत्रु गरुडजी ! श्रुतियों का यही सिद्धान्त है कि सब काम भुलाकर (छोडकर) श्री रामजी का भजन करना चाहिए॥1॥  
</details>

प्रभु रघुपति तजि सेइअ काही। मोहि से सठ पर ममता जाही॥  
तुम्ह बिग्यानरूप नहिं मोहा। नाथ कीन्हि मो पर अति छोहा॥2॥  

<details><summary>भावार्थ</summary>

प्रभु श्री रघुनाथजी को छोडकर और किसका सेवन (भजन) किया जाए, जिनका मुझ जैसे मूर्ख पर भी ममत्व (स्नेह) है। हे नाथ! आप विज्ञान रूप हैं, आपको मोह नहीं है। आपने तो मुझ पर बडी कृपा की है॥2॥  
</details>

पूँछिहु राम कथा अति पावनि। सुक सनकादि सम्भु मन भावनि॥  
सत सङ्गति दुर्लभ संसारा। निमिष दण्ड भरि एकउ बारा॥3॥  

<details><summary>भावार्थ</summary>

जो आपने मुझ से शुकदेवजी, सनकादि और शिवजी के मन को प्रिय लगने वाली अति पवित्र रामकथा पूछी। संसार में घडी भर का अथवा पल भर का एक बार का भी सत्सङ्ग दुर्लभ है॥3॥  
</details>

देखु गरुड निज हृदयँ बिचारी। मैं रघुबीर भजन अधिकारी॥  
सकुनाधम सब भाँति अपावन। प्रभु मोहि कीन्ह बिदित जग पावन॥4॥  

<details><summary>भावार्थ</summary>

हे गरुडजी! अपने हृदय में विचार कर देखिए, क्या मैं भी श्री रामजी के भजन का अधिकारी हूँ? पक्षियों में सबसे नीच और सब प्रकार से अपवित्र हूँ, परन्तु ऐसा होने पर भी प्रभु ने मुझको सारे जगत्‌ को पवित्र करने वाला प्रसिद्ध कर दिया (अथवा प्रभु ने मुझको जगत्प्रसिद्ध पावन कर दिया)॥4॥  
</details>

