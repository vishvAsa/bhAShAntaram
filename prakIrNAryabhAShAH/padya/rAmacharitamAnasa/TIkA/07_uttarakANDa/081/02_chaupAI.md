+++
title = "02 चौपाई"

+++
भ्रमत मोहि ब्रह्माण्ड अनेका। बीते मनहुँ कल्प सत एका॥  
फिरत फिरत निज आश्रम आयउँ। तहँ पुनि रहि कछु काल गवाँयउँ॥1॥  

<details><summary>भावार्थ</summary>

अनेक ब्रह्माण्डों में भटकते मुझे मानो एक सौ कल्प बीत गए। फिरता-फिरता मैं अपने आश्रम में आया और कुछ काल वहाँ रहकर बिताया॥1॥  
</details>

निज प्रभु जन्म अवध सुनि पायउँ। निर्भर प्रेम हरषि उठि धायउँ॥  
देखउँ जन्म महोत्सव जाई। जेहि बिधि प्रथम कहा मैं गाई॥2॥  

<details><summary>भावार्थ</summary>

फिर जब अपने प्रभु का अवधपुरी में जन्म (अवतार) सुन पाया, तब प्रेम से परिपूर्ण होकर मैं हर्षपूर्वक उठ दौडा। जाकर मैन्ने जन्म महोत्सव देखा, जिस प्रकार मैं पहले वर्णन कर चुका हूँ॥2॥  
</details>

राम उदर देखेउँ जग नाना। देखत बनइ न जाइ बखाना॥  
तहँ पुनि देखेउँ राम सुजाना। माया पति कृपाल भगवाना॥3॥  

<details><summary>भावार्थ</summary>

श्री रामचन्द्रजी के पेट में मैन्ने बहुत से जगत्‌ देखे, जो देखते ही बनते थे, वर्णन नहीं किए जा सकते। वहाँ फिर मैन्ने सुजान माया के स्वामी कृपालु भगवान्‌ श्री राम को देखा॥3॥  
</details>

करउँ बिचार बहोरि बहोरी। मोह कलिल ब्यापित मति मोरी॥  
उभय घरी महँ मैं सब देखा। भयउँ भ्रमित मन मोह बिसेषा॥4॥  

<details><summary>भावार्थ</summary>

मैं बार-बार विचार करता था। मेरी बुद्धि मोह रूपी कीचड से व्याप्त थी। यह सब मैन्ने दो ही घडी में देखा। मन में विशेष मोह होने से मैं थक गया॥4॥  
</details>

