+++
title = "03 चौपाई"

+++
निज मति सरिस नाथ मैं गाई। प्रभु प्रताप महिमा खगराई॥  
कहेउँ न कछु करि जुगुति बिसेषी। यह सब मैं निज नयनन्हि देखी॥1॥  

<details><summary>भावार्थ</summary>

हे पक्षीराज! हे नाथ! मैन्ने अपनी बुद्धि के अनुसार प्रभु के प्रताप और महिमा का गान किया। मैन्ने इसमें कोई बात युक्ति से बढाकर नहीं कही है। यह सब अपनी आँखों देखी कही है॥1॥  
</details>

महिमा नाम रूप गुन गाथा। सकल अमित अनन्त रघुनाथा॥  
निज निज मति मुनि हरि गुन गावहिं। निगम सेष सिव पार न पावहिं॥2॥  

<details><summary>भावार्थ</summary>

श्री रघुनाथजी की महिमा, नाम, रूप और गुणों की कथा सभी अपार एवं अनन्त हैं तथा श्री रघुनाथजी स्वयं भी अनन्त हैं। मुनिगण अपनी-अपनी बुद्धि के अनुसार श्री हरि के गुण गाते हैं। वेद, शेष और शिवजी भी उनका पार नहीं पाते॥2॥  
</details>

तुम्हहि आदि खग मसक प्रजन्ता। नभ उडाहिं नहिं पावहिं अन्ता॥  
तिमि रघुपति महिमा अवगाहा। तात कबहुँ कोउ पाव कि थाहा॥3॥  

<details><summary>भावार्थ</summary>

आप से लेकर मच्छरपर्यन्त सभी छोटे-बडे जीव आकाश में उडते हैं, किन्तु आकाश का अन्त कोई नहीं पाता। इसी प्रकार हे तात! श्री रघुनाजी की महिमा भी अथाह है। क्या कभी कोई उसकी थाह पा सकता है?॥3॥  
</details>

रामु काम सत कोटि सुभग तन। दुर्गा कोटि अमित अरि मर्दन॥  
सक्र कोटि सत सरिस बिलासा। नभ सत कोटि अमित अवकासा॥4॥  

<details><summary>भावार्थ</summary>

श्री रामजी का अरबों कामदेवों के समान सुन्दर शरीर है। वे अनन्त कोटि दुर्गाओं के समान शत्रुनाशक हैं। अरबों इन्द्रों के समान उनका विलास (ऐश्वर्य) है। अरबों आकाशों के समान उनमें अनन्त अवकाश (स्थान) है॥4॥  
</details>

