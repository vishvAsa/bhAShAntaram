+++
title = "01 दोहा"

+++
अङ्गद बचन बिनीत सुनि रघुपति करुना सींव।  
प्रभु उठाइ उर लायउ सजल नयन राजीव॥1॥  

भावार्थ:-अङ्गद के विनम्र वचन सुनकर करुणा की सीमा प्रभु श्री रघुनाथजी ने उनको उठाकर हृदय से लगा लिया। प्रभु के नेत्र कमलों में (प्रेमाश्रुओं का) जल भर आया॥1॥  

निज उर माल बसन मनि बालितनय पहिराइ।  
बिदा कीन्हि भगवान तब बहु प्रकार समुझाइ॥2॥  

भावार्थ:-तब भगवान्‌ ने अपने हृदय की माला, वस्त्र और मणि (रत्नों के आभूषण) बालि पुत्र अङ्गद को पहनाकर और बहुत प्रकार से समझाकर उनकी विदाई की॥2॥  



