+++
title = "130"

+++
## दोहा
मो सम दीन न दीन हित तुम्ह समान रघुबीर।  
अस बिचारि रघुबंस मनि हरहु बिषम भव भीर॥130.1॥  

भावार्थ:-हे श्री रघुवीर! मेरे समान कोई दीन नहीं है और आपके समान कोई दीनों का हित करने वाला नहीं है। ऐसा विचार कर हे रघुवंशमणि! मेरे जन्म-मरण के भयानक दुःख का हरण कर लीजिए॥130.1॥  

कामिहि नारि पिआरि जिमि लोभिहि प्रिय जिमि दाम।  
तिमि रघुनाथ निरन्तर प्रिय लागहु मोहि राम॥130.2॥  

भावार्थ:-जैसे कामी को स्त्री प्रिय लगती है और लोभी को जैसे धन प्यारा लगता है, वैसे ही हे रघुनाथजी। हे रामजी! आप निरन्तर मुझे प्रिय लगिए॥130.2॥  


## श्लोक
यत्पूर्वं प्रभुणा कृतं सुकविना श्रीशम्भुना दुर्गमं  
श्रीमद्रामपदाब्जभक्तिमनिशं प्राप्तयै तु रामायणम्‌।  
मत्वा तद्रघुनाथनामनिरतं स्वान्तस्तमः शान्तये।  
भाषाबद्धमिदं चकार तुलसीदासस्तथा मानसम्‌॥1॥  

भावार्थ:-श्रेष्ठ कवि भगवान्‌ श्री शङ्करजी ने पहले जिस दुर्गम मानस-रामायण की, श्री रामजी के चरणकमलों में नित्य-निरन्तर (अनन्य) भक्ति प्राप्त होने के लिए रचना की थी, उस मानस-रामायण को श्री रघुनाथजी के नाम में निरत मानकर अपने अन्तःकरण के अन्धकार को मिटाने के लिए तुलसीदास ने इस मानस के रूप में भाषाबद्ध किया॥1॥  

पुण्यं पापहरं सदा शिवकरं विज्ञानभक्तिप्रदं।  
मायामोहमलापहं सुविमलं प्रेमाम्बुपूरं शुभम्‌।  
श्रीमद्रामचरित्रमानसमिदं भक्त्यावगाहन्ति ये  
ते संसारपतङ्गघोरकिरणैर्दह्यन्ति नो मानवाः॥2॥  

भावार्थ:-यह श्री रामचरित मानस पुण्य रूप, पापों का हरण करने वाला, सदा कल्याणकारी, विज्ञान और भक्ति को देने वाला, माया मोह और मल का नाश करने वाला, परम निर्मल प्रेम रूपी जल से परिपूर्ण तथा मङ्गलमय है। जो मनुष्य भक्तिपूर्वक इस मानसरोवर में गोता लगाते हैं, वे संसाररूपी सूर्य की अति प्रचण्ड किरणों से नहीं जलते॥2॥  

मासपारायण, तीसवाँ विश्राम  
नवाह्नपारायण, नवाँ विश्राम  
इति श्रीमद्रामचरितमानसे सकलकलिकलुषविध्वंसने सप्तमः सोपानः समाप्तः।  

कलियुग के समस्त पापों का नाश करने वाले श्री रामचरित मानस का यह सातवाँ सोपान समाप्त हुआ।  
(उत्तरकाण्ड समाप्त)  