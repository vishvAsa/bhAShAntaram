+++
title = "01 दोहा"

+++
ब्रह्मलोक लगि गयउँ मैं चितयउँ पाछ उडात।  
जुग अङ्गुल कर बीच सब राम भुजहि मोहि तात॥1॥  

<details><summary>भावार्थ</summary>

मैं ब्रह्मलोक तक गया और जब उडते हुए मैन्ने पीछे की ओर देखा, तो हे तात! श्री रामजी की भुजा में और मुझमें केवल दो ही अङ्गुल का बीच था॥1॥  
</details>

सप्ताबरन भेद करि जहाँ लगें गति मोरि।  
गयउँ तहाँ प्रभु भुज निरखि ब्याकुल भयउँ बहोरि॥2॥  

<details><summary>भावार्थ</summary>

सातों आवरणों को भेदकर जहाँ तक मेरी गति थी वहाँ तक मैं गया। पर वहाँ भी प्रभु की भुजा को (अपने पीछे) देखकर मैं व्याकुल हो गया॥2॥  
</details>



