+++
title = "01 सोरठा"

+++
जेहि सुख लाग पुरारि असुभ बेष कृत सिव सुखद।  
अवधपुरी नर नारि तेहि सुख महुँ सन्तत मगन॥88.1॥  

भावार्थ:-जिस सुख के लिए (सबको) सुख देने वाले कल्याण रूप त्रिपुरारि शिवजी ने अशुभ वेष धारण किया, उस सुख में अवधपुरी के नर-नारी निरन्तर निमग्न रहते हैं॥88.1॥  

सोई सुख लवलेस जिन्ह बारक सपनेहुँ लहेउ।  
ते नहिं गनहिं खगेस ब्रह्मसुखहि सज्जन सुमति॥88.2॥  

भावार्थ:-उस सुख का लवलेशमात्र जिन्होन्ने एक बार स्वप्न में भी प्राप्त कर लिया, हे पक्षीराज! वे सुन्दर बुद्धि वाले सज्जन पुरुष उसके सामने ब्रह्मसुख को भी कुछ नहीं गिनते॥88.2॥  



