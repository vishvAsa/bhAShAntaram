+++
title = "02 दोहा"

+++
रहा एक दिन अवधि कर अति आरत पुर लोग।  
जहँ तहँ सोचहिं नारि नर कृस तन राम बियोग॥1॥ 

<details><summary>भावार्थ</summary>

श्री रामजी के लौटने की अवधि का एक ही दिन बाकी रह गया, अतएव नगर के लोग बहुत आतुर (अधीर) हो रहे हैं। राम के वियोग में दुबले हुए स्त्री-पुरुष जहाँ-तहाँ सोच (विचार) कर रहे हैं (कि क्या बात है श्री रामजी क्यों नहीं आए)।॥1॥  
</details>

सगुन होहिं सुन्दर सकल मन प्रसन्न सब केर।  
प्रभु आगवन जनाव जनु नगर रम्य चहुँ फेर॥2॥  

<details><summary>भावार्थ</summary>

इतने में सब सुन्दर शकुन होने लगे और सबके मन प्रसन्न हो गए। नगर भी चारों ओर से रमणीक हो गया। मानो ये सब के सब चिह्न प्रभु के (शुभ) आगमन को जना रहे हैं।॥2॥  
</details>

कौसल्यादि मातु सब मन अनन्द अस होइ।  
आयउ प्रभु श्री अनुज जुत कहन चहत अब कोइ॥3॥  

<details><summary>भावार्थ</summary>

कौसल्या आदि सब माताओं के मन में ऐसा आनन्द हो रहा है जैसे अभी कोई कहना ही चाहता है कि सीताजी और लक्ष्मणजी सहित प्रभु श्री रामचन्द्रजी आ गए।॥3॥  
</details>

भरत नयन भुज दच्छिन फरकत बारहिं बार।  
जानि सगुन मन हरष अति लागे करन बिचार॥4॥  

<details><summary>भावार्थ</summary>

भरतजी की दाहिनी आँख और दाहिनी भुजा बार-बार फडक रही है। इसे शुभ शकुन जानकर उनके मन में अत्यन्त हर्ष हुआ और वे विचार करने लगे॥4॥   
</details>

