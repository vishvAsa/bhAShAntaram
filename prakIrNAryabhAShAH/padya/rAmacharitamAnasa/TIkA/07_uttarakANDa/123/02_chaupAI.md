+++
title = "02 चौपाई"

+++
सुमिरि राम के गुन गन नाना। पुनि पुनि हरष भुसुण्डि सुजाना॥  
महिमा निगम नेत करि गाई। अतुलित बल प्रताप प्रभुताई॥1॥  

<details><summary>मूल</summary>

सुमिरि राम के गुन गन नाना। पुनि पुनि हरष भुसुण्डि सुजाना॥  
महिमा निगम नेत करि गाई। अतुलित बल प्रताप प्रभुताई॥1॥  
</details>

<details><summary>भावार्थ</summary>

श्री रामचन्द्रजी के बहुत से गुण समूहों का स्मरण कर-करके सुजान भुशुण्डिजी बार-बार हर्षित हो रहे हैं। जिनकी महिमा वेदों ने 'नेति-नेति' कहकर गाई है, जिनका बल, प्रताप और प्रभुत्व (सामर्थ्य) अतुलनीय है,॥1॥  
</details>

सिव अज पूज्य चरन रघुराई। मो पर कृपा परम मृदुलाई॥  
अस सुभाउ कहुँ सुनउँ न देखउँ। केहि खगेस रघुपति सम लेखउँ॥2॥  

<details><summary>मूल</summary>

सिव अज पूज्य चरन रघुराई। मो पर कृपा परम मृदुलाई॥  
अस सुभाउ कहुँ सुनउँ न देखउँ। केहि खगेस रघुपति सम लेखउँ॥2॥  
</details>

<details><summary>भावार्थ</summary>

जिन श्री रघुनाथजी के चरण शिवजी और ब्रह्माजी के द्वारा पूज्य हैं, उनकी मुझ पर कृपा होनी उनकी परम कोमलता है। किसी का ऐसा स्वभाव कहीं न सुनता हूँ, न देखता हूँ। अतः हे पक्षीराज गरुडजी! मैं श्री रघुनाथजी के समान किसे गिनूँ (समझूँ)?॥2॥  
</details>

साधक सिद्ध बिमुक्त उदासी। कबि कोबिद कृतग्य सन्न्यासी॥  
जोगी सूर सुतापस ग्यानी। धर्म निरत पण्डित बिग्यानी॥3॥  

<details><summary>मूल</summary>

साधक सिद्ध बिमुक्त उदासी। कबि कोबिद कृतग्य सन्न्यासी॥  
जोगी सूर सुतापस ग्यानी। धर्म निरत पण्डित बिग्यानी॥3॥  
</details>

<details><summary>भावार्थ</summary>

साधक, सिद्ध, जीवनमुक्त, उदासीन (विरक्त), कवि, विद्वान, कर्म (रहस्य) के ज्ञाता, सन्न्यासी, योगी, शूरवीर, बडे तपस्वी, ज्ञानी, धर्मपरायण, पण्डित और विज्ञानी-॥3॥  
</details>

तरहिं न बिनु सेएँ मम स्वामी। राम नमामि नमामि नमामी॥  
सरन गएँ मो से अघ रासी। होहिं सुद्ध नमामि अबिनासी॥4॥  

<details><summary>मूल</summary>

तरहिं न बिनु सेएँ मम स्वामी। राम नमामि नमामि नमामी॥  
सरन गएँ मो से अघ रासी। होहिं सुद्ध नमामि अबिनासी॥4॥  
</details>

<details><summary>भावार्थ</summary>

ये कोई भी मेरे स्वामी श्री रामजी का सेवन (भजन) किए बिना नहीं तर सकते। मैं, उन्हीं श्री रामजी को बार-बार नमस्कार करता हूँ। जिनकी शरण जाने पर मुझ जैसे पापराशि भी शुद्ध (पापरहित) हो जाते हैं, उन अविनाशी श्री रामजी को मैं नमस्कार करता हूँ॥4॥  
</details>

