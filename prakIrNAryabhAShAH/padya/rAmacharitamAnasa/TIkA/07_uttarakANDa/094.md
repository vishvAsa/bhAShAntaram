+++
title = "094"

+++
## सोरठा
तुम्हहि न ब्यापत काल अति कराल कारन कवन।  
मोहि सो कहहु कृपाल ग्यान प्रभाव कि जोग बल॥94.1॥  

भावार्थ:-(ऐसा वह) अत्यन्त भयङ्कर काल आपको नहीं व्यापता (आप पर प्रभाव नहीं दिखलाता) इसका क्या कारण है? हे कृपालु मुझे कहिए, यह ज्ञान का प्रभाव है या योग का बल है?॥94.1॥  

## दोहा
प्रभु तव आश्रम आएँ मोर मोह भ्रम भाग।  
कारन कवन सो नाथ सब कहहु सहित अनुराग॥94.2॥  

भावार्थ:-हे प्रभो! आपके आश्रम में आते ही मेरा मोह और भ्रम भाग गया। इसका क्या कारण है? हे नाथ! यह सब प्रेम सहित कहिए॥94.2॥  



<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-389.mp3"></div>

## चौपाई
गरुड गिरा सुनि हरषेउ कागा। बोलेउ उमा परम अनुरागा॥  
धन्य धन्य तव मति उरगारी। प्रस्न तुम्हारि मोहि अति प्यारी॥1॥  

भावार्थ:-हे उमा! गरुडजी की वाणी सुनकर काकभुशुण्डिजी हर्षित हुए और परम प्रेम से बोले- हे सर्पों के शत्रु! आपकी बुद्धि धन्य है धन्य है! आपके प्रश्न मुझे बहुत ही प्यारे लगे॥1॥  

सुनि तव प्रश्न सप्रेम सुहाई। बहुत जनम कै सुधि मोहि आई॥  
सब निज कथा कहउँ मैं गाई। तात सुनहु सादर मन लाई॥2॥  

भावार्थ:-आपके प्रेमयुक्त सुन्दर प्रश्न सुनकर मुझे अपने बहुत जन्मों की याद आ गई। मैं अपनी सब कथा विस्तार से कहता हूँ। हे तात! आदर सहित मन लगाकर सुनिए॥2॥  

जप तप मख सम दम ब्रत दाना। बिरति बिबेक जोग बिग्याना॥  
सब कर फल रघुपति पद प्रेमा। तेहि बिनु कोउ न पावइ छेमा॥3॥  

भावार्थ:-अनेक जप, तप, यज्ञ, शम (मन को रोकना), दम (इन्द्रियों को रोकना), व्रत, दान, वैराग्य, विवेक, योग, विज्ञान आदि सबका फल श्री रघुनाथजी के चरणों में प्रेम होना है। इसके बिना कोई कल्याण नहीं पा सकता॥3॥  

एहिं तन राम भगति मैं पाई। ताते मोहि ममता अधिकाई॥  
जेहि तें कछु निज स्वारथ होई। तेहि पर ममता कर सब कोई॥4॥  

भावार्थ:-मैन्ने इसी शरीर से श्री रामजी की भक्ति प्राप्त की है। इसी से इस पर मेरी ममता अधिक है। जिससे अपना कुछ स्वार्थ होता है, उस पर सभी कोई प्रेम करते हैं॥4॥  

