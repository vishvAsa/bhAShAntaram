+++
title = "02 चौपाई"

+++
देखि चरित यह सो प्रभुताई। समुझत देह दसा बिसराई॥  
धरनि परेउँ मुख आव न बाता। त्राहि त्राहि आरत जन त्राता॥1॥  

<details><summary>मूल</summary>

देखि चरित यह सो प्रभुताई। समुझत देह दसा बिसराई॥  
धरनि परेउँ मुख आव न बाता। त्राहि त्राहि आरत जन त्राता॥1॥  
</details>

<details><summary>भावार्थ</summary>

यह (बाल) चरित्र देखकर और पेट के अन्दर (देखी हुई) उस प्रभुता का स्मरण कर मैं शरीर की सुध भूल गया और हे आर्तजनों के रक्षक! रक्षा कीजिए, रक्षा कीजिए, पुकारता हुआ पृथ्वी पर गिर पडा। मुख से बात नहीं निकलती थी!॥1॥  
</details>

प्रेमाकुल प्रभु मोहि बिलोकी। निज माया प्रभुता तब रोकी॥  
कर सरोज प्रभु मम सिर धरेऊ। दीनदयाल सकल दुख हरेऊ॥2॥  

<details><summary>मूल</summary>

प्रेमाकुल प्रभु मोहि बिलोकी। निज माया प्रभुता तब रोकी॥  
कर सरोज प्रभु मम सिर धरेऊ। दीनदयाल सकल दुख हरेऊ॥2॥  
</details>

<details><summary>भावार्थ</summary>

तदनन्तर प्रभु ने मुझे प्रेमविह्वल देखकर अपनी माया की प्रभुता (प्रभाव) को रोक लिया। प्रभु ने अपना करकमल मेरे सिर पर रखा। दीनदयालु ने मेरा सम्पूर्ण दुःख हर लिया॥2॥  
</details>

कीन्ह राम मोहि बिगत बिमोहा। सेवक सुखद कृपा सन्दोहा॥  
प्रभुता प्रथम बिचारि बिचारी। मन महँ होइ हरष अति भारी॥3॥  

<details><summary>मूल</summary>

कीन्ह राम मोहि बिगत बिमोहा। सेवक सुखद कृपा सन्दोहा॥  
प्रभुता प्रथम बिचारि बिचारी। मन महँ होइ हरष अति भारी॥3॥  
</details>

<details><summary>भावार्थ</summary>

सेवकों को सुख देने वाले, कृपा के समूह (कृपामय) श्री रामजी ने मुझे मोह से सर्वथा रहित कर दिया। उनकी पहले वाली प्रभुता को विचार-विचारकर (याद कर-करके) मेरे मन में बडा भारी हर्ष हुआ॥3॥  
</details>

भगत बछलता प्रभु कै देखी। उपजी मम उर प्रीति बिसेषी॥  
सजल नयन पुलकित कर जोरी। कीन्हिउँ बहु बिधि बिनय बहोरी॥4॥  

<details><summary>मूल</summary>

भगत बछलता प्रभु कै देखी। उपजी मम उर प्रीति बिसेषी॥  
सजल नयन पुलकित कर जोरी। कीन्हिउँ बहु बिधि बिनय बहोरी॥4॥  
</details>

<details><summary>भावार्थ</summary>

प्रभु की भक्तवत्सलता देखकर मेरे हृदय में बहुत ही प्रेम उत्पन्न हुआ। फिर मैन्ने (आनन्द से) नेत्रों में जल भरकर, पुलकित होकर और हाथ जोडकर बहुत प्रकार से विनती की॥4॥  
</details>

