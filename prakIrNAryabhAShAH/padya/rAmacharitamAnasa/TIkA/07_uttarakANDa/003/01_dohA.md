+++
title = "01 दोहा"

+++
हरषित गुर परिजन अनुज भूसुर बृन्द समेत।  
चले भरत मन प्रेम अति सन्मुख कृपानिकेत॥1॥  

<details><summary>भावार्थ</summary>

गुरु वशिष्ठजी, कुटुम्बी, छोटे भाई शत्रुघ्न तथा ब्राह्मणों के समूह के साथ हर्षित होकर भरतजी अत्यन्त प्रेमपूर्ण मन से कृपाधाम श्री रामजी के सामने अर्थात्‌ उनकी अगवानी के लिए चले॥1॥  
</details>

बहुतक चढीं अटारिन्ह निरखहिं गगन बिमान।  
देखि मधुर सुर हरषित करहिं सुमङ्गल गान॥2॥  

<details><summary>भावार्थ</summary>

बहुत सी स्त्रियाँ अटारियों पर चढीं आकाश में विमान देख रही हैं और उसे देखकर हर्षित होकर मीठे स्वर से सुन्दर मङ्गल गीत गा रही हैं॥2॥  
</details>

राका ससि रघुपति पुर सिन्धु देखि हरषान।  
बढ्‌यो कोलाहल करत जनु नारि तरङ्ग समान॥3॥  

<details><summary>भावार्थ</summary>

श्री रघुनाथजी पूर्णिमा के चन्द्रमा हैं तथा अवधपुर समुद्र है, जो उस पूर्णचन्द्र को देखकर हर्षित हो रहा है और शोर करता हुआ बढ रहा है (इधर-उधर दौडती हुई) स्त्रियाँ उसकी तरङ्गों के समान लगती हैं॥3॥  
</details>



