+++
title = "02 चौपाई"

+++
इहाँ भानुकुल कमल दिवाकर। कपिन्ह देखावत नगर मनोहर॥  
सुनु कपीस अङ्गद लङ्केसा। पावन पुरी रुचिर यह देसा॥1॥  

<details><summary>भावार्थ</summary>

यहाँ (विमान पर से) सूर्य कुल रूपी कमल को प्रफुल्लित करने वाले सूर्य श्री रामजी वानरों को मनोहर नगर दिखला रहे हैं। (वे कहते हैं-) हे सुग्रीव! हे अङ्गद! हे लङ्कापति विभीषण! सुनो। यह पुरी पवित्र है और यह देश सुन्दर है॥1॥  
</details>

जद्यपि सब बैकुण्ठ बखाना। बेद पुरान बिदित जगु जाना॥  
अवधपुरी सम प्रिय नहिं सोऊ। यह प्रसङ्ग जानइ कोउ कोऊ॥2॥  

<details><summary>भावार्थ</summary>

यद्यपि सबने वैकुण्ठ की बडाई की है- यह वेद-पुराणों में प्रसिद्ध है और जगत्‌ जानता है, परन्तु अवधपुरी के समान मुझे वह भी प्रिय नहीं है। यह बात (भेद) कई-कोई (बिरले ही) जानते हैं॥2॥  
</details>

जन्मभूमि मम पुरी सुहावनि। उत्तर दिसि बह सरजू पावनि॥  
जा मज्जन ते बिनहिं प्रयासा। मम समीप नर पावहिं बासा॥3॥  

<details><summary>भावार्थ</summary>

यह सुहावनी पुरी मेरी जन्मभूमि है। इसके उत्तर दिशा में जीवों को पवित्र करने वाली सरयू नदी बहती है, जिसमें स्नान करने से मनुष्य बिना ही परिश्रम मेरे समीप निवास (सामीप्य मुक्ति) पा जाते हैं॥3॥  
</details>

अति प्रिय मोहि इहाँ के बासी। मम धामदा पुरी सुख रासी॥  
हरषे सब कपि सुनि प्रभु बानी। धन्य अवध जो राम बखानी॥4॥  

<details><summary>भावार्थ</summary>

यहाँ के निवासी मुझे बहुत ही प्रिय हैं। यह पुरी सुख की राशि और मेरे परमधाम को देने वाली है। प्रभु की वाणी सुनकर सब वानर हर्षित हुए (और कहने लगे कि) जिस अवध की स्वयं श्री रामजी ने बडाई की, वह (अवश्य ही) धन्य है॥4॥  
</details>

