+++
title = "01 दोहा"

+++
गुर के बचन सुरति करि राम चरन मनु लाग।  
रघुपति जस गावत फिरउँ छन छन नव अनुराग॥1॥  

<details><summary>भावार्थ</summary>

गुरुजी के वचनों का स्मरण करके मेरा मन श्री रामजी के चरणों में लग गया। मैं क्षण-क्षण नया-नया प्रेम प्राप्त करता हुआ श्री रघुनाथजी का यश गाता फिरता था॥1॥  
</details>

मेरु सिखर बट छायाँ मुनि लोमस आसीन।  
देखि चरन सिरु नायउँ बचन कहेउँ अति दीन॥2॥  

<details><summary>भावार्थ</summary>

सुमेरु पर्वत के शिखर पर बड की छाया में लोमश मुनि बैठे थे। उन्हें देखकर मैन्ने उनके चरणों में सिर नवाया और अत्यन्त दीन वचन कहे॥2॥  
</details>

सुनि मम बचन बिनीत मृदु मुनि कृपाल खगराज।  
मोहि सादर पूँछत भए द्विज आयहु केहि काज॥3॥  

<details><summary>भावार्थ</summary>

हे पक्षीराज! मेरे अत्यन्त नम्र और कोमल वचन सुनकर कृपालु मुनि मुझसे आदर के साथ पूछने लगे- हे ब्राह्मण! आप किस कार्य से यहाँ आए हैं॥3॥  
</details>

तब मैं कहा कृपानिधि तुम्ह सर्बग्य सुजान।  
सगुन ब्रह्म अवराधन मोहि कहहु भगवान॥4॥  

<details><summary>भावार्थ</summary>

तब मैन्ने कहा- हे कृपा निधि! आप सर्वज्ञ हैं और सुजान हैं। हे भगवान्‌ मुझे सगुण ब्रह्म की आराधना (की प्रक्रिया) कहिए। 110 (घ)॥  
</details>


