+++
title = "02 चौपाई"

+++
गयउँ उजेनी सुनु उरगारी। दीन मलीन दरिद्र दुखारी॥  
गएँ काल कछु सम्पति पाई। तहँ पुनि करउँ सम्भु सेवकाई॥1॥  

<details><summary>भावार्थ</summary>

हे सर्पों के शत्रु गरुडजी! सुनिए, मैं दीन, मलिन (उदास), दरिद्र और दुःखी होकर उज्जैन गया। कुछ काल बीतने पर कुछ सम्पत्ति पाकर फिर मैं वहीं भगवान्‌ शङ्कर की आराधना करने लगा॥1॥  
</details>

बिप्र एक बैदिक सिव पूजा। करइ सदा तेहि काजु न दूजा॥  
परम साधु परमारथ बिन्दक। सम्भु उपासक नहिं हरि निन्दक॥2॥  

<details><summary>भावार्थ</summary>

एक ब्राह्मण वेदविधि से सदा शिवजी की पूजा करते, उन्हें दूसरा कोई काम न था। वे परम साधु और परमार्थ के ज्ञाता थे, वे शम्भु के उपासक थे, पर श्री हरि की निन्दा करने वाले न थे॥2॥  
</details>

तेहि सेवउँ मैं कपट समेता। द्विज दयाल अति नीति निकेता॥  
बाहिज नम्र देखि मोहि साईं। बिप्र पढाव पुत्र की नाईं॥3॥  

<details><summary>भावार्थ</summary>

मैं कपटपूर्वक उनकी सेवा करता। ब्राह्मण बडे ही दयालु और नीति के घर थे। हे स्वामी! बाहर से नम्र देखकर ब्राह्मण मुझे पुत्र की भाँति मानकर पढाते थे॥3॥  
</details>

सम्भु मन्त्र मोहि द्विजबर दीन्हा। सुभ उपदेस बिबिधि बिधि कीन्हा॥  
जपउँ मन्त्र सिव मन्दिर जाई। हृदयँ दम्भ अहमिति अधिकाई॥4॥  

<details><summary>भावार्थ</summary>

उन ब्राह्मण श्रेष्ठ ने मुझको शिवजी का मन्त्र दिया और अनेकों प्रकार के शुभ उपदेश किए। मैं शिवजी के मन्दिर में जाकर मन्त्र जपता। मेरे हृदय में दम्भ और अहङ्कार बढ गया॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-393.mp3"></div>
