+++
title = "03 छन्द"

+++
बापीं तडाग अनूप कूप मनोहरायत सोहहीं।  
सोपान सुन्दर नीर निर्मल देखि सुर मुनि मोहहीं॥  
बहु रङ्ग कञ्ज अनेक खग कूजहिं मधुप गुञ्जारहीं।  
आराम रम्य पिकादि खग रव जनु पथिक हङ्कारहीं॥  

भावार्थ:-अनुपम बावलियाँ, तालाब और मनोहर तथा विशाल कुएँ शोभा दे रहे हैं, जिनकी सुन्दर (रत्नों की) सीढियाँ और निर्मल जल देखकर देवता और मुनि तक मोहित हो जाते हैं। (तालाबों में) अनेक रङ्गों के कमल खिल रहे हैं, अनेकों पक्षी कूज रहे हैं और भौंरे गुञ्जार कर रहे हैं। (परम) रमणीय बगीचे कोयल आदि पक्षियों की (सुन्दर बोली से) मानो राह चलने वालों को बुला रहे हैं।  
