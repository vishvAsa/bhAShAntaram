+++
title = "02 चौपाई"

+++
प्रातकाल सरऊ करि मज्जन। बैठहिं सभाँ सङ्ग द्विज सज्जन॥  
बेद पुरान बसिष्ट बखानहिं। सुनहिं राम जद्यपि सब जानहिं॥1॥  

<details><summary>भावार्थ</summary>

प्रातःकाल सरयूजी में स्नान करके ब्राह्मणों और सज्जनों के साथ सभा में बैठते हैं। वशिष्ठजी वेद और पुराणों की कथाएँ वर्णन करते हैं और श्री रामजी सुनते हैं, यद्यपि वे सब जानते हैं॥1॥  
</details>

अनुजन्ह सञ्जुत भोजन करहीं। देखि सकल जननीं सुख भरहीं॥  
भरत सत्रुहन दोनउ भाई। सहित पवनसुत उपबन जाई॥2॥  

<details><summary>भावार्थ</summary>

वे भाइयों को साथ लेकर भोजन करते हैं। उन्हें देखकर सभी माताएँ आनन्द से भर जाती हैं। भरतजी और शत्रुघ्नजी दोनों भाई हनुमान्‌जी सहित उपवनों में जाकर,॥2॥  
</details>

बूझहिं बैठि राम गुन गाहा। कह हनुमान सुमति अवगाहा॥  
सुनत बिमल गुन अति सुख पावहिं। बहुरि बहुरि करि बिनय कहावहिं॥3॥  

<details><summary>भावार्थ</summary>

वहाँ बैठकर श्री रामजी के गुणों की कथाएँ पूछते हैं और हनुमान्‌जी अपनी सुन्दर बुद्धि से उन गुणों में गोता लगाकर उनका वर्णन करते हैं। श्री रामचन्द्रजी के निर्मल गुणों को सुनकर दोनों भाई अत्यन्त सुख पाते हैं और विनय करके बार-बार कहलवाते हैं॥3॥  
</details>

सब कें गृह गृह होहिं पुराना। राम चरित पावन बिधि नाना॥  
नर अरु नारि राम गुन गानहिं। करहिं दिवस निसि जात न जानहिं॥4॥  

<details><summary>भावार्थ</summary>

सबके यहाँ घर-घर में पुराणों और अनेक प्रकार के पवित्र रामचरित्रों की कथा होती है। पुरुष और स्त्री सभी श्री रामचन्द्रजी का गुणगान करते हैं और इस आनन्द में दिन-रात का बीतना भी नहीं जान पाते॥4॥  
</details>

