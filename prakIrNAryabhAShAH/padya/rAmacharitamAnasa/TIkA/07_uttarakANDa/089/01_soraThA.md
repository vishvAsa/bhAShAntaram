+++
title = "01 सोरठा"

+++
बिनु गुर होइ कि ग्यान ग्यान कि होइ बिराग बिनु।  
गावहिं बेद पुरान सुख कि लहिअ हरि भगति बिनु॥89.1॥  

भावार्थ:-गुरु के बिना कहीं ज्ञान हो सकता है? अथवा वैराग्य के बिना कहीं ज्ञान हो सकता है? इसी तरह वेद और पुराण कहते हैं कि श्री हरि की भक्ति के बिना क्या सुख मिल सकता है?॥89.1॥  

कोउ बिश्राम कि पाव तात सहज सन्तोष बिनु।  
चलै कि जल बिनु नाव कोटि जतन पचि पचि मरिअ॥89.2॥  

भावार्थ:-हे तात! स्वाभाविक सन्तोष के बिना क्या कोई शान्ति पा सकता है? (चाहे) करोडों उपाय करके पच-पच मारिए, (फिर भी) क्या कभी जल के बिना नाव चल सकती है?॥89.2॥  



