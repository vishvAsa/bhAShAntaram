+++
title = "02 चौपाई"

+++
बिनु सन्तोष न काम नसाहीं। काम अछत सुख सपनेहुँ नाहीं॥  
राम भजन बिनु मिटहिं कि कामा। थल बिहीन तरु कबहुँ कि जामा॥1॥  

<details><summary>भावार्थ</summary>

सन्तोष के बिना कामना का नाश नहीं होता और कामनाओं के रहते स्वप्न में भी सुख नहीं हो सकता और श्री राम के भजन बिना कामनाएँ कहीं मिट सकती हैं? बिना धरती के भी कहीं पेड उग सकता है?॥1॥  
</details>

बिनु बिग्यान कि समता आवइ। कोउ अवकास कि नभ बिनु पावइ॥  
श्रद्धा बिना धर्म नहिं होई। बिनु महि गन्ध कि पावइ कोई॥2॥  

<details><summary>भावार्थ</summary>

विज्ञान (तत्त्वज्ञान) के बिना क्या समभाव आ सकता है? आकाश के बिना क्या कोई अवकाश (पोल) पा सकता है? श्रद्धा के बिना धर्म (का आचरण) नहीं होता। क्या पृथ्वी तत्त्व के बिना कोई गन्ध पा सकता है?॥2॥  
</details>

बिनु तप तेज कि कर बिस्तारा। जल बिनु रस कि होइ संसारा॥  
सील कि मिल बिनु बुध सेवकाई। जिमि बिनु तेज न रूप गोसाँई॥3॥  

<details><summary>भावार्थ</summary>

तप के बिना क्या तेज फैल सकता है? जल-तत्त्व के बिना संसार में क्या रस हो सकता है? पण्डितजनों की सेवा बिना क्या शील (सदाचार) प्राप्त हो सकता है? हे गोसाईं! जैसे बिना तेज (अग्नि-तत्त्व) के रूप नहीं मिलता॥3॥  
</details>

निज सुख बिनु मन होइ कि थीरा। परस कि होइ बिहीन समीरा॥  
कवनिउ सिद्धि कि बिनु बिस्वासा। बिनु हरि भजन न भव भय नासा॥4॥  

<details><summary>भावार्थ</summary>

निज-सुख (आत्मानन्द) के बिना क्या मन स्थिर हो सकता है? वायु-तत्त्व के बिना क्या स्पर्श हो सकता है? क्या विश्वास के बिना कोई भी सिद्धि हो सकती है? इसी प्रकार श्री हरि के भजन बिना जन्म-मृत्यु के भय का नाश नहीं होता॥4॥  
</details>

