+++
title = "01 दोहा"

+++
सदा राम प्रिय होहु तुम्ह सुभ गुन भवन अमान।  
कामरूप इच्छामरन ग्यान बिराग निधान॥1॥  

<details><summary>भावार्थ</summary>

तुम सदा श्री रामजी को प्रिय होओ और कल्याण रूप गुणों के धाम, मानरहित, इच्छानुसार रूप धारण करने में समर्थ, इच्छा मृत्यु (जिसकी शरीर छोडने की इच्छा करने पर ही मृत्यु हो, बिना इच्छा के मृत्यु न हो) एवं ज्ञान और वैराग्य के भण्डार होओ॥1॥  
</details>

जेहिं आश्रम तुम्ह बसब पुनि सुमिरत श्रीभगवन्त।  
ब्यापिहि तहँ न अबिद्या जोजन एक प्रजन्त॥2॥  

<details><summary>भावार्थ</summary>

इतना ही नहीं, श्री भगवान्‌ को स्मरण करते हुए तुम जिस आश्रम में निवास करोगे वहाँ एक योजन (चार कोस) तक अविद्या (माया मोह) नहीं व्यापेगी॥2॥  
</details>



