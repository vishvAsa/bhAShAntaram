+++
title = "02 चौपाई"

+++
बोलेउ काकभुसुण्ड बहोरी। नभग नाथ पर प्रीति न थोरी॥  
सब बिधि नाथ पूज्य तुम्ह मेरे। कृपापात्र रघुनायक केरे॥1॥  

<details><summary>भावार्थ</summary>

काकभुशुण्डिजी ने फिर कहा- पक्षीराज पर उनका प्रेम कम न था (अर्थात्‌ बहुत था)- हे नाथ! आप सब प्रकार से मेरे पूज्य हैं और श्री रघुनाथजी के कृपापात्र हैं॥1॥  
</details>

तुम्हहि न संसय मोह न माया। मो पर नाथ कीन्हि तुम्ह दाया॥  
पठइ मोह मिस खगपति तोही। रघुपति दीन्हि बडाई मोही॥2॥  

<details><summary>भावार्थ</summary>

आपको न सन्देह है और न मोह अथवा माया ही है। हे नाथ! आपने तो मुझ पर दया की है। हे पक्षीराज! मोह के बहाने श्री रघुनाथजी ने आपको यहाँ भेजकर मुझे बडाई दी है॥2॥  
</details>

तुम्ह निज मोह कही खग साईं। सो नहिं कछु आचरज गोसाईं॥  
नारद भव बिरञ्चि सनकादी। जे मुनिनायक आतमबादी॥3॥  

<details><summary>भावार्थ</summary>

हे पक्षियों के स्वामी! आपने अपना मोह कहा, सो हे गोसाईं! यह कुछ आश्चर्य नहीं है। नारदजी, शिवजी, ब्रह्माजी और सनकादि जो आत्मतत्त्व के मर्मज्ञ और उसका उपदेश करने वाले श्रेष्ठ मुनि हैं॥3॥  
</details>

मोह न अन्ध कीन्ह केहि केही। को जग काम नचाव नजेही॥  
तृस्नाँ केहि न कीन्ह बौराहा। केहि कर हृदय क्रोध नहिं दाहा॥4॥  

<details><summary>भावार्थ</summary>

उनमें से भी किस-किस को मोह ने अन्धा (विवेकशून्य) नहीं किया? जगत्‌ में ऐसा कौन है जिसे काम ने न नचाया हो? तृष्णा ने किसको मतवाला नहीं बनाया? क्रोध ने किसका हृदय नहीं जलाया?॥4॥  
</details>

