+++
title = "01 दोहा"

+++
सुनि बिहङ्गपति बानी सहित बिनय अनुराग।  
पुलक गात लोचन सजल मन हरषेउ अति काग॥1॥  

भावार्थ:-पक्षीराज गरुडजी की विनय और प्रेमयुक्त वाणी सुनकर काकभुशुण्डिजी का शरीर पुलकित हो गया, उनके नेत्रों में जल भर आया और वे मन में अत्यन्त हर्षित हुए॥1॥  

श्रोता सुमति सुसील सुचि कथा रसिक हरि दास।  
पाइ उमा अति गोप्यमपि सज्जन करहिं प्रकास॥2॥  

भावार्थ:-हे उमा! सुन्दर बुद्धि वाले सुशील, पवित्र कथा के प्रेमी और हरि के सेवक श्रोता को पाकर सज्जन अत्यन्त गोपनीय (सबके सामने प्रकट न करने योग्य) रहस्य को भी प्रकट कर देते हैं॥2॥  



