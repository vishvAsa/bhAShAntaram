+++
title = "01 दोहा"

+++
आवत देखि लोग सब कृपासिन्धु भगवान।  
नगर निकट प्रभु प्रेरेउ उतरेउ भूमि बिमान॥4.1॥  

भावार्थ:-कृपा सागर भगवान्‌ श्री रामचन्द्रजी ने सब लोगों को आते देखा, तो प्रभु ने विमान को नगर के समीप उतरने की प्रेरणा की। तब वह पृथ्वी पर उतरा॥4.1॥  

उतरि कहेउ प्रभु पुष्पकहि तुम्ह कुबेर पहिं जाहु।  
प्रेरित राम चलेउ सो हरषु बिरहु अति ताहु॥4.2॥  

भावार्थ:-विमान से उतरकर प्रभु ने पुष्पक विमान से कहा कि तुम अब कुबेर के पास जाओ। श्री रामचन्द्रजी की प्रेरणा से वह चला, उसे (अपने स्वामी के पास जाने का) हर्ष है और प्रभु श्री रामचन्द्रजी से अलग होने का अत्यन्त दुःख भी॥4.2॥  



<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-356.mp3"></div>
