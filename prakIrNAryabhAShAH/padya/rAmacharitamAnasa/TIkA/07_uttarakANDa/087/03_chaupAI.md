+++
title = "03 चौपाई"

+++
कबहूँ काल न ब्यापिहि तोही। सुमिरेसु भजेसु निरन्तर मोही॥  
प्रभु बचनामृत सुनि न अघाऊँ। तनु पुलकित मन अति हरषाऊँ॥1॥  

<details><summary>भावार्थ</summary>

तुझे काल कभी नहीं व्यापेगा। निरन्तर मेरा स्मरण और भजन करते रहना। प्रभु के वचनामृत सुनकर मैं तृप्त नहीं होता था। मेरा शरीर पुलकित था और मन में मैं अत्यन्त ही हर्षित हो रहा था॥1॥  
</details>

सो सुख जानइ मन अरु काना। नहिं रसना पहिं जाइ बखाना॥  
प्रभु सोभा सुख जानहिं नयना। कहि किम सकहिं तिन्हहि नहिं बयना॥2॥  

<details><summary>भावार्थ</summary>

वह सुख मन और कान ही जानते हैं। जीभ से उसका बखान नहीं किया जा सकता। प्रभु की शोभा का वह सुख नेत्र ही जानते हैं। पर वे कह कैसे सकते हैं। उनके वाणी तो है नहीं॥2॥  
</details>

बहु बिधि मोहि प्रबोधि सुख देई। लगे करन सिसु कौतुक तेई॥  
सजल नयन कछु मुख करि रूखा। चितई मातु लागी अति भूखा॥3॥  

<details><summary>भावार्थ</summary>

मुझे बहुत प्रकार से भलीभाँति समझकर और सुख देकर प्रभु फिर वही बालकों के खेल करने लगे। नेत्रों में जल भरकर और मुख को कुछ रूखा (सा) बनाकर उन्होन्ने माता की ओर देखा- (और मुखाकृति तथा चितवन से माता को समझा दिया कि) बहुत भूख लगी है॥3॥  
</details>

देखि मातु आतुर उठि धाई। कहि मृदु बचन लिए उर लाई॥  
गोद राखि कराव पय पाना। रघुपति चरित ललित कर गाना॥4॥  

<details><summary>भावार्थ</summary>

यह देखकर माता तुरन्त उठ दौडीं और कोमल वचन कहकर उन्होन्ने श्री रामजी को छाती से लगा लिया। वे गोद में लेकर उन्हें दूध पिलाने लगीं और श्री रघुनाथजी (उन्हीं) की ललित लीलाएँ गाने लगीं॥4॥  
</details>

