+++
title = "02 चौपाई"

+++
प्रभु अगाध सत कोटि पताला। समन कोटि सत सरिस कराला॥  
तीरथ अमित कोटि सम पावन। नाम अखिल अघ पूग नसावन॥1॥  

<details><summary>भावार्थ</summary>

अरबों पातालों के समान प्रभु अथाह हैं। अरबों यमराजों के समान भयानक हैं। अनन्तकोटि तीर्थों के समान वे पवित्र करने वाले हैं। उनका नाम सम्पूर्ण पापसमूह का नाश करने वाला है॥1॥  
</details>

हिमगिरि कोटि अचल रघुबीरा। सिन्धु कोटि सत सम गम्भीरा॥  
कामधेनु सत कोटि समाना। सकल काम दायक भगवाना॥2॥  

<details><summary>भावार्थ</summary>

श्री रघुवीर करोडों हिमालयों के समान अचल (स्थिर) हैं और अरबों समुद्रों के समान गहरे हैं। भगवान्‌ अरबों कामधेनुओं के समान सब कामनाओं (इच्छित पदार्थों) के देने वाले हैं॥3॥  
</details>

सारद कोटि अमित चतुराई। बिधि सत कोटि सृष्टि निपुनाई॥  
बिष्नु कोटि सम पालन कर्ता। रुद्र कोटि सत सम संहर्ता॥3॥  

<details><summary>भावार्थ</summary>

उनमें अनन्तकोटि सरस्वतियों के समान चतुरता है। अरबों ब्रह्माओं के समान सृष्टि रचना की निपुणता है। वे करोडों विष्णुओं के समान पालन करने वाले और अरबों रुद्रों के समान संहार करने वाले हैं॥3॥  
</details>

धनद कोटि सत सम धनवाना। माया कोटि प्रपञ्च निधाना॥  
भार धरन सत कोटि अहीसा। निरवधि निरुपम प्रभु जगदीसा॥4॥  

<details><summary>भावार्थ</summary>

वे अरबों कुबेरों के समान धनवान्‌ और करोडों मायाओं के समान सृष्टि के खजाने हैं। बोझ उठाने में वे अरबों शेषों के समान हैं। (अधिक क्या) जगदीश्वर प्रभु श्री रामजी (सभी बातों में) सीमारहित और उपमारहित हैं॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-388.mp3"></div>
