+++
title = "02 चौपाई"

+++
एहीं बीच निसाचर अनी। कसमसात आई अति घनी॥  
देखि चले सन्मुख कपि भट्टा। प्रलयकाल के जनु घन घट्टा॥1॥  

<details><summary>भावार्थ</summary>

इसी बीच में निशाचरों की अत्यन्त घनी सेना कसमसाती हुई (आपस में टकराती हुई) आई। उसे देखकर वानर योद्धा इस प्रकार (उसके) सामने चले जैसे प्रलयकाल के बादलों के समूह हों॥1॥  
</details>

बहु कृपान तरवारि चमङ्कहिं। जनु दहँ दिसि दामिनीं दमङ्कहिं॥  
गज रथ तुरग चिकार कठोरा। गर्जहिं मनहुँ बलाहक घोरा॥2॥  

<details><summary>भावार्थ</summary>

 बहुत से कृपाल और तलवारें चमक रही हैं। मानो दसों दिशाओं में बिजलियाँ चमक रही हों। हाथी, रथ और घोडों का कठोर चिङ्ग्घाड ऐसा लगता है मानो बादल भयङ्कर गर्जन कर रहे हों॥2॥  
</details>

कपि लङ्गूर बिपुल नभ छाए। मनहुँ इन्द्रधनु उए सुहाए॥  
उठइ धूरि मानहुँ जलधारा। बान बुन्द भै बृष्टि अपारा॥3॥  

<details><summary>भावार्थ</summary>

वानरों की बहुत सी पूँछें आकाश में छाई हुई हैं। (वे ऐसी शोभा दे रही हैं) मानो सुन्दर इन्द्रधनुष उदय हुए हों। धूल ऐसी उठ रही है मानो जल की धारा हो। बाण रूपी बूँदों की अपार वृष्टि हुई॥3॥  
</details>

दुहुँ दिसि पर्बत करहिं प्रहारा। बज्रपात जनु बारहिं बारा॥  
रघुपति कोपि बान झरि लाई। घायल भै निसिचर समुदाई॥4॥  

<details><summary>भावार्थ</summary>

दोनों ओर से योद्धा पर्वतों का प्रहार करते हैं। मानो बारम्बार वज्रपात हो रहा हो। श्री रघुनाथजी ने क्रोध करके बाणों की झडी लगा दी, (जिससे) राक्षसों की सेना घायल हो गई॥4॥  
</details>

लागत बान बीर चिक्करहीं। घुर्मि घुर्मि जहँ तहँ महि परहीं॥  
स्रवहिं सैल जनु निर्झर भारी। सोनित सरि कादर भयकारी॥5॥  

<details><summary>भावार्थ</summary>

 बाण लगते ही वीर चीत्कार कर उठते हैं और चक्कर खा-खाकर जहाँ-तहाँ पृथ्वी पर गिर पडते हैं। उनके शरीर से ऐसे खून बह रहा है मानो पर्वत के भारी झरनों से जल बह रहा हो। इस प्रकार डरपोकों को भय उत्पन्न करने वाली रुधिर की नदी बह चली॥5॥  
</details>

