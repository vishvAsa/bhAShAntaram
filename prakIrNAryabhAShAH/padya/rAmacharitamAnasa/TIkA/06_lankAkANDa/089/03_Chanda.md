+++
title = "03 छन्द"

+++
जनि जल्पना करि सुजसु नासहि नीति सुनहि करहि छमा।  
संसार महँ पूरुष त्रिबिध पाटल रसाल पनस समा॥  
एक सुमनप्रद एक सुमन फल एक फलइ केवल लागहीं।  
एक कहहिं कहहिं करहिं अपर एक करहिं कहत न बागहीं॥  

भावार्थ:-व्यर्थ बकवाद करके अपने सुन्दर यश का नाश न करो। क्षमा करना, तुम्हें नीति सुनाता हूँ, सुनो! संसार में तीन प्रकार के पुरुष होते हैं- पाटल (गुलाब), आम और कटहल के समान। एक (पाटल) फूल देते हैं, एक (आम) फूल और फल दोनों देते हैं एक (कटहल) में केवल फल ही लगते हैं। इसी प्रकार (पुरुषों में) एक कहते हैं (करते नहीं), दूसरे कहते और करते भी हैं और एक (तीसरे) केवल करते हैं, पर वाणी से कहते नहीं॥  
