+++
title = "02 चौपाई"

+++
नाथ दीनदयाल रघुराई। बाघउ सनमुख गएँ न खाई॥  
चाहिअ करन सो सब करि बीते। तुम्ह सुर असुर चराचर जीते॥1॥  

<details><summary>भावार्थ</summary>

 हे नाथ! श्री रघुनाथजी तो दीनों पर दया करने वाले हैं। सम्मुख (शरण) जाने पर तो बाघ भी नहीं खाता। आपको जो कुछ करना चाहिए था, वह सब आप कर चुके। आपने देवता, राक्षस तथा चर-अचर सभी को जीत लिया॥1॥  
</details>

सन्त कहहिं असि नीति दसानन। चौथेम्पन जाइहि नृप कानन॥  
तासु भजनु कीजिअ तहँ भर्ता। जो कर्ता पालक संहर्ता॥2॥  

<details><summary>भावार्थ</summary>

 हे दशमुख! सन्तजन ऐसी नीति कहते हैं कि चौथेपन (बुढापे) में राजा को वन में चला जाना चाहिए। हे स्वामी! वहाँ (वन में) आप उनका भजन कीजिए जो सृष्टि के रचने वाले, पालने वाले और संहार करने वाले हैं॥2॥  
</details>

सोइ रघुबीर प्रनत अनुरागी। भजहु नाथ ममता सब त्यागी॥  
मुनिबर जतनु करहिं जेहि लागी। भूप राजु तजि होहिं बिरागी॥3॥  

<details><summary>भावार्थ</summary>

 हे नाथ! आप विषयों की सारी ममता छोडकर उन्हीं शरणागत पर प्रेम करने वाले भगवान्‌ का भजन कीजिए। जिनके लिए श्रेष्ठ मुनि साधन करते हैं और राजा राज्य छोडकर वैरागी हो जाते हैं-॥3॥  
</details>

सोइ कोसलाधीस रघुराया। आयउ करन तोहि पर दाया॥  
जौं पिय मानहु मोर सिखावन। सुजसु होइ तिहुँ पुर अति पावन॥4॥  

<details><summary>भावार्थ</summary>

 वही कोसलाधीश श्री रघुनाथजी आप पर दया करने आए हैं। हे प्रियतम! यदि आप मेरी सीख मान लेङ्गे, तो आपका अत्यन्त पवित्र और सुन्दर यश तीनों लोकों में फैल जाएगा॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-304.mp3"></div>
