+++
title = "01 दोहा"

+++
कह हनुमन्त सुनहु प्रभु ससि तुम्हार प्रिय दास।  
तव मूरति बिधु उर बसति सोइ स्यामता अभास॥1॥  

<details><summary>भावार्थ</summary>

 हनुमान्‌जी ने कहा- हे प्रभो! सुनिए, चन्द्रमा आपका प्रिय दास है। आपकी सुन्दर श्याम मूर्ति चन्द्रमा के हृदय में बसती है, वही श्यामता की झलक चन्द्रमा में है॥1॥  
</details>


नवाह्नपारायण, सातवाँ विश्राम  

पवन तनय के बचन सुनि बिहँसे रामु सुजान।  
दच्छिन दिसि अवलोकि प्रभु बोले कृपा निधान॥2॥  

<details><summary>भावार्थ</summary>

 पवनपुत्र हनुमान्‌जी के वचन सुनकर सुजान श्री रामजी हँसे। फिर दक्षिण की ओर देखकर कृपानिधान प्रभु बोले-॥2॥  
</details>



