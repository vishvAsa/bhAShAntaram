+++
title = "02 चौपाई"

+++
आवत देखि सक्ति अति घोरा। प्रनतारति भञ्जन पन मोरा॥  
तुरत बिभीषन पाछें मेला। सन्मुख राम सहेउ सोइ सेला॥1॥  

<details><summary>भावार्थ</summary>

 अत्यन्त भयानक शक्ति को आती देख और यह विचार कर कि मेरा प्रण शरणागत के दुःख का नाश करना है, श्री रामजी ने तुरन्त ही विभीषण को पीछे कर लिया और सामने होकर वह शक्ति स्वयं सह ली॥1॥  
</details>

लागि सक्ति मुरुछा कछु भई। प्रभु कृत खेल सुरन्ह बिकलई॥  
देखि बिभीषन प्रभु श्रम पायो। गहि कर गदा क्रुद्ध होइ धायो॥2॥  

<details><summary>भावार्थ</summary>

शक्ति लगने से उन्हें कुछ मूर्छा हो गई। प्रभु ने तो यह लीला की, पर देवताओं को व्याकुलता हुई। प्रभु को श्रम (शारीरिक कष्ट) प्राप्त हुआ देखकर विभीषण क्रोधित हो हाथ में गदा लेकर दौडे॥2॥  
</details>

रे कुभाग्य सठ मन्द कुबुद्धे। तैं सुर नर मुनि नाग बिरुद्धे॥  
सादर सिव कहुँ सीस चढाए। एक एक के कोटिन्ह पाए॥3॥  

<details><summary>भावार्थ</summary>

(और बोले-) अरे अभागे! मूर्ख, नीच दुर्बुद्धि! तूने देवता, मनुष्य, मुनि, नाग सभी से विरोध किया। तूने आदर सहित शिवजी को सिर चढाए। इसी से एक-एक के बदले में करोडों पाए॥3॥  
</details>

तेहि कारन खल अब लगि बाँच्यो। अब तव कालु सीस पर नाच्यो॥  
राम बिमुख सठ चहसि सम्पदा। अस कहि हनेसि माझ उर गदा॥4॥  

<details><summary>भावार्थ</summary>

उसी कारण से अरे दुष्ट! तू अब तक बचा है, (किन्तु) अब काल तेरे सिर पर नाच रहा है। अरे मूर्ख! तू राम विमुख होकर सम्पत्ति (सुख) चाहता है? ऐसा कहकर विभीषण ने रावण की छाती के बीचों-बीच गदा मारी॥4॥  
</details>

