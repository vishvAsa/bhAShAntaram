+++
title = "04 चौपाई"

+++
यह लघु जलधि तरत कति बारा। अस सुनि पुनि कह पवनकुमारा॥  
प्रभु प्रताप बडवानल भारी। सोषेउ प्रथम पयोनिधि बारी॥1॥  

<details><summary>भावार्थ</summary>

 फिर यह छोटा सा समुद्र पार करने में कितनी देर लगेगी? ऐसा सुनकर फिर पवनकुमार श्री हनुमान्‌जी ने कहा- प्रभु का प्रताप भारी बडवानल (समुद्र की आग) के समान है। इसने पहले समुद्र के जल को सोख लिया था,॥1॥  
</details>

तव रिपु नारि रुदन जल धारा। भरेउ बहोरि भयउ तेहिं खारा॥  
सुनि अति उकुति पवनसुत केरी। हरषे कपि रघुपति तन हेरी॥2॥  

<details><summary>भावार्थ</summary>

 परन्तु आपके शत्रुओं की स्त्रियों के आँसुओं की धारा से यह फिर भर गया और उसी से खारा भी हो गया। हनुमान्‌जी की यह अत्युक्ति (अलङ्कारपूर्ण युक्ति) सुनकर वानर श्री रघुनाथजी की ओर देखकर हर्षित हो गए॥2॥  
</details>

जामवन्त बोले दोउ भाई। नल नीलहि सब कथा सुनाई॥  
राम प्रताप सुमिरि मन माहीं। करहु सेतु प्रयास कछु नाहीं॥3॥  

<details><summary>भावार्थ</summary>

 जाम्बवान्‌ ने नल-नील दोनों भाइयों को बुलाकर उन्हें सारी कथा कह सुनाई (और कहा-) मन में श्री रामजी के प्रताप को स्मरण करके सेतु तैयार करो, (रामप्रताप से) कुछ भी परिश्रम नहीं होगा॥3॥  
</details>

बोलि लिए कपि निकर बहोरी। सकल सुनहु बिनती कछु मोरी॥  
राम चरन पङ्कज उर धरहू। कौतुक एक भालु कपि करहू॥4॥  

<details><summary>भावार्थ</summary>

 फिर वानरों के समूह को बुला लिया (और कहा-) आप सब लोग मेरी कुछ विनती सुनिए। अपने हृदय में श्री रामजी के चरण-कमलों को धारण कर लीजिए और सब भालू और वानर एक खेल कीजिए॥4॥  
</details>

धावहु मर्कट बिकट बरूथा। आनहु बिटप गिरिन्ह के जूथा॥  
सुनि कपि भालु चले करि हूहा। जय रघुबीर प्रताप समूहा॥5॥  

<details><summary>भावार्थ</summary>

 विकट वानरों के समूह (आप) दौड जाइए और वृक्षों तथा पर्वतों के समूहों को उखाड लाइए। यह सुनकर वानर और भालू हूह (हुँकार) करके और श्री रघुनाथजी के प्रताप समूह की (अथवा प्रताप के पुञ्ज श्री रामजी की) जय पुकारते हुए चले॥5॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-302.mp3"></div>
