+++
title = "02 चौपाई"

+++
गुनातीत सचराचर स्वामी। राम उमा सब अन्तरजामी॥  
कामिन्ह कै दीनता देखाई। धीरन्ह कें मन बिरति दृढाई॥1॥  

<details><summary>भावार्थ</summary>

 (शिवजी कहते हैं-) हे पार्वती! श्री रामचन्द्रजी गुणातीत (तीनों गुणों से परे), चराचर जगत्‌ के स्वामी और सबके अन्तर की जानने वाले हैं। (उपर्युक्त बातें कहकर) उन्होन्ने कामी लोगों की दीनता (बेबसी) दिखलाई है और धीर (विवेकी) पुरुषों के मन में वैराग्य को दृढ किया है॥1॥  
</details>

क्रोध मनोज लोभ मद माया। छूटहिं सकल राम कीं दाया॥  
सो नर इन्द्रजाल नहिं भूला। जा पर होइ सो नट अनुकूला॥2॥  

<details><summary>भावार्थ</summary>

 क्रोध, काम, लोभ, मद और माया- ये सभी श्री रामजी की दया से छूट जाते हैं। वह नट (नटराज भगवान्‌) जिस पर प्रसन्न होता है, वह मनुष्य इन्द्रजाल (माया) में नहीं भूलता॥2॥  
</details>

उमा कहउँ मैं अनुभव अपना। सत हरि भजनु जगत सब सपना॥  
पुनि प्रभु गए सरोबर तीरा। पम्पा नाम सुभग गम्भीरा॥3॥  

<details><summary>भावार्थ</summary>

 हे उमा! मैं तुम्हें अपना अनुभव कहता हूँ- हरि का भजन ही सत्य है, यह सारा जगत्‌ तो स्वप्न (की भाँति झूठा) है। फिर प्रभु श्री रामजी पम्पा नामक सुन्दर और गहरे सरोवर के तीर पर गए॥3॥  
</details>

सन्त हृदय जस निर्मल बारी। बाँधे घाट मनोहर चारी॥  
जहँ तहँ पिअहिं बिबिध मृग नीरा। जनु उदार गृह जाचक भीरा॥4॥  

<details><summary>भावार्थ</summary>

 उसका जल सन्तों के हृदय जैसा निर्मल है। मन को हरने वाले सुन्दर चार घाट बँधे हुए हैं। भाँति-भाँति के पशु जहाँ-तहाँ जल पी रहे हैं। मानो उदार दानी पुरुषों के घर याचकों की भीड लगी हो!॥4॥  
</details>

