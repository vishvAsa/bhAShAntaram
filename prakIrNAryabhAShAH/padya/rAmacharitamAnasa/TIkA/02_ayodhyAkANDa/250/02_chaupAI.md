+++
title = "02 चौपाई"

+++
तुम्ह प्रिय पाहुने बन पगु धारे। सेवा जोगु न भाग हमारे॥  
देब काह हम तुम्हहि गोसाँई। ईन्धनु पात किरात मिताई॥1॥  

<details><summary>भावार्थ</summary>

आप प्रिय पाहुने वन में पधारे हैं। आपकी सेवा करने के योग्य हमारे भाग्य नहीं हैं। हे स्वामी! हम आपको क्या देङ्गे? भीलों की मित्रता तो बस, ईन्धन (लकडी) और पत्तों ही तक है॥1॥  
</details>

यह हमारि अति बडि सेवकाई। लेहिं न बासन बसन चोराई॥  
हम जड जीव जीव गन घाती। कुटिल कुचाली कुमति कुजाती॥2॥  

<details><summary>भावार्थ</summary>

हमारी तो यही बडी भारी सेवा है कि हम आपके कपडे और बर्तन नहीं चुरा लेते। हम लोग जड जीव हैं, जीवों की हिंसा करने वाले हैं, कुटिल, कुचाली, कुबुद्धि और कुजाति हैं॥2॥  
</details>

पाप करत निसि बासर जाहीं। नहिं पट कटि नहिं पेट अघाहीं॥  
सपनेहुँ धरमबुद्धि कस काऊ। यह रघुनन्दन दरस प्रभाऊ॥3॥  

<details><summary>भावार्थ</summary>

हमारे दिन-रात पाप करते ही बीतते हैं। तो भी न तो हमारी कमर में कपडा है और न पेट ही भरते हैं। हममें स्वप्न में भी कभी धर्मबुद्धि कैसी? यह सब तो श्री रघुनाथजी के दर्शन का प्रभाव है॥3॥  
</details>

जब तें प्रभु पद पदुम निहारे। मिटे दुसह दुख दोष हमारे॥  
बचन सुनत पुरजन अनुरागे। तिन्ह के भाग सराहन लागे॥4॥  

<details><summary>भावार्थ</summary>

जब से प्रभु के चरण कमल देखे, तब से हमारे दुःसह दुःख और दोष मिट गए। वनवासियों के वचन सुनकर अयोध्या के लोग प्रेम में भर गए और उनके भाग्य की सराहना करने लगे॥4॥  
</details>

