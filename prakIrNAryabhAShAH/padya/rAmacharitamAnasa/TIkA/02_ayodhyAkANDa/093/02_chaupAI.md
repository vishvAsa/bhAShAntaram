+++
title = "02 चौपाई"

+++
सखा समुझि अस परिहरि मोहू। सिय रघुबीर चरन रत होहू॥  
कहत राम गुन भा भिनुसारा। जागे जग मङ्गल सुखदारा॥1॥  

<details><summary>भावार्थ</summary>

हे सखा! ऐसा समझ, मोह को त्यागकर श्री सीतारामजी के चरणों में प्रेम करो। इस प्रकार श्री रामचन्द्रजी के गुण कहते-कहते सबेरा हो गया! तब जगत का मङ्गल करने वाले और उसे सुख देने वाले श्री रामजी जागे॥1॥  
</details>

सकल सौच करि राम नहावा। सुचि सुजान बट छीर मगावा॥  
अनुज सहित सिर जटा बनाए। देखि सुमन्त्र नयन जल छाए॥  

<details><summary>भावार्थ</summary>

शौच के सब कार्य करके (नित्य) पवित्र और सुजान श्री रामचन्द्रजी ने स्नान किया। फिर बड का दूध मँगाया और छोटे भाई लक्ष्मणजी सहित उस दूध से सिर पर जटाएँ बनाईं। यह देखकर सुमन्त्रजी के नेत्रों में जल छा गया॥2॥  
</details>

हृदयँ दाहु अति बदन मलीना। कह कर जोर बचन अति दीना॥  
नाथ कहेउ अस कोसलनाथा। लै रथु जाहु राम कें साथा॥3॥  

<details><summary>भावार्थ</summary>

उनका हृदय अत्यन्त जलने लगा, मुँह मलिन (उदास) हो गया। वे हाथ जोडकर अत्यन्त दीन वचन बोले- हे नाथ! मुझे कौसलनाथ दशरथजी ने ऐसी आज्ञा दी थी कि तुम रथ लेकर श्री रामजी के साथ जाओ,॥3॥  
</details>

बनु देखाइ सुरसरि अन्हवाई। आनेहु फेरि बेगि दोउ भाई॥  
लखनु रामु सिय आनेहु फेरी। संसय सकल सँकोच निबेरी॥4॥  

<details><summary>भावार्थ</summary>

वन दिखाकर, गङ्गा स्नान कराकर दोनों भाइयों को तुरन्त लौटा लाना। सब संशय और सङ्कोच को दूर करके लक्ष्मण, राम, सीता को फिरा लाना॥4॥  
</details>

