+++
title = "02 चौपाई"

+++
देखि पाय मुनिराय तुम्हारे। भए सुकृत सब सुफल हमारे॥  
अब जहँ राउर आयसु होई। मुनि उदबेगु न पावै कोई॥1॥  

<details><summary>भावार्थ</summary>

हे मुनिराज! आपके चरणों का दर्शन करने से आज हमारे सब पुण्य सफल हो गए (हमें सारे पुण्यों का फल मिल गया)। अब जहाँ आपकी आज्ञा हो और जहाँ कोई भी मुनि उद्वेग को प्राप्त न हो-॥1॥  
</details>

मुनि तापस जिन्ह तें दुखु लहहीं। ते नरेस बिनु पावक दहहीं॥  
मङ्गल मूल बिप्र परितोषू। दहइ कोटि कुल भूसुर रोषू॥2॥  

<details><summary>भावार्थ</summary>

क्योङ्कि जिनसे मुनि और तपस्वी दुःख पाते हैं, वे राजा बिना अग्नि के ही (अपने दुष्ट कर्मों से ही) जलकर भस्म हो जाते हैं। ब्राह्मणों का सन्तोष सब मङ्गलों की जड है और भूदेव ब्राह्मणों का क्रोध करोडों कुलों को भस्म कर देता है॥2॥  
</details>

अस जियँ जानि कहिअ सोइ ठाऊँ। सिय सौमित्रि सहित जहँ जाऊँ॥  
तहँ रचि रुचिर परन तृन साला। बासु करौं कछु काल कृपाला॥3॥  

<details><summary>भावार्थ</summary>

ऐसा हृदय में समझकर- वह स्थान बतलाइए जहाँ मैं लक्ष्मण और सीता सहित जाऊँ और वहाँ सुन्दर पत्तों और घास की कुटी बनाकर, हे दयालु! कुछ समय निवास करूँ॥3॥  
</details>

सहज सरल सुनि रघुबर बानी। साधु साधु बोले मुनि ग्यानी॥  
कस न कहहु अस रघुकुलकेतू। तुम्ह पालक सन्तत श्रुति सेतू॥4॥  

<details><summary>भावार्थ</summary>

श्री रामजी की सहज ही सरल वाणी सुनकर ज्ञानी मुनि वाल्मीकि बोले- धन्य! धन्य! हे रघुकुल के ध्वजास्वरूप! आप ऐसा क्यों न कहेङ्गे? आप सदैव वेद की मर्यादा का पालन (रक्षण) करते हैं॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-174.mp3"></div>
