+++
title = "02 चौपाई"

+++
कौसल्या धरि धीरजु कहई। पूत पथ्य गुर आयसु अहई॥  
सो आदरिअ करिअ हित मानी। तजिअ बिषादु काल गति जानी॥1॥  

<details><summary>मूल</summary>

कौसल्या धरि धीरजु कहई। पूत पथ्य गुर आयसु अहई॥  
सो आदरिअ करिअ हित मानी। तजिअ बिषादु काल गति जानी॥1॥  
</details>

<details><summary>भावार्थ</summary>

कौसल्याजी भी धीरज धरकर कह रही हैं- हे पुत्र! गुरुजी की आज्ञा पथ्य रूप है। उसका आदर करना चाहिए और हित मानकर उसका पालन करना चाहिए। काल की गति को जानकर विषाद का त्याग कर देना चाहिए॥1॥  
</details>

बन रघुपति सुरपति नरनाहू। तुम्ह एहि भाँति तात कदराहू॥  
परिजन प्रजा सचिव सब अम्बा। तुम्हहीं सुत सब कहँ अवलम्बा॥2॥  

<details><summary>मूल</summary>

बन रघुपति सुरपति नरनाहू। तुम्ह एहि भाँति तात कदराहू॥  
परिजन प्रजा सचिव सब अम्बा। तुम्हहीं सुत सब कहँ अवलम्बा॥2॥  
</details>

<details><summary>भावार्थ</summary>

श्री रघुनाथजी वन में हैं, महाराज स्वर्ग का राज्य करने चले गए और हे तात! तुम इस प्रकार कातर हो रहे हो। हे पुत्र! कुटुम्ब, प्रजा, मन्त्री और सब माताओं के, सबके एक तुम ही सहारे हो॥2॥  
</details>

लखि बिधि बाम कालु कठिनाई। धीरजु धरहु मातु बलि जाई॥  
सिर धरि गुर आयसु अनुसरहू। प्रजा पालि परिजन दुखु हरहू॥3॥  

<details><summary>मूल</summary>

लखि बिधि बाम कालु कठिनाई। धीरजु धरहु मातु बलि जाई॥  
सिर धरि गुर आयसु अनुसरहू। प्रजा पालि परिजन दुखु हरहू॥3॥  
</details>

<details><summary>भावार्थ</summary>

विधाता को प्रतिकूल और काल को कठोर देखकर धीरज धरो, माता तुम्हारी बलिहारी जाती है। गुरु की आज्ञा को सिर चढाकर उसी के अनुसार कार्य करो और प्रजा का पालन कर कुटुम्बियों का दुःख हरो॥3॥  
</details>

गुरु के बचन सचिव अभिनन्दनु। सुने भरत हिय हित जनु चन्दनु॥  
सुनी बहोरि मातु मृदु बानी। सील सनेह सरल रस सानी॥4॥  

<details><summary>भावार्थ</summary>

भरतजी ने गुरु के वचनों और मन्त्रियों के अभिनन्दन (अनुमोदन) को सुना, जो उनके हृदय के लिए मानो चन्दन के समान (शीतल) थे। फिर उन्होन्ने शील, स्नेह और सरलता के रस में सनी हुई माता कौसल्या की कोमल वाणी सुनी॥4॥  
</details>

