+++
title = "02 चौपाई"

+++
कोपभवन सुनि सकुचेउ राऊ। भय बस अगहुड परइ न पाऊ॥  
सुरपति बसइ बाहँबल जाकें। नरपति सकल रहहिं रुख ताकें॥1॥  

<details><summary>मूल</summary>

कोपभवन सुनि सकुचेउ राऊ। भय बस अगहुड परइ न पाऊ॥  
सुरपति बसइ बाहँबल जाकें। नरपति सकल रहहिं रुख ताकें॥1॥  
</details>

<details><summary>भावार्थ</summary>

कोप भवन का नाम सुनकर राजा सहम गए। डर के मारे उनका पाँव आगे को नहीं पडता। स्वयं देवराज इन्द्र जिनकी भुजाओं के बल पर (राक्षसों से निर्भय होकर) बसता है और सम्पूर्ण राजा लोग जिनका रुख देखते रहते हैं॥1॥  
</details>

सो सुनि तिय रिस गयउ सुखाई। देखहु काम प्रताप बडाई॥  
सूल कुलिस असि अँगवनिहारे। ते रतिनाथ सुमन सर मारे॥2॥  

<details><summary>मूल</summary>

सो सुनि तिय रिस गयउ सुखाई। देखहु काम प्रताप बडाई॥  
सूल कुलिस असि अँगवनिहारे। ते रतिनाथ सुमन सर मारे॥2॥  
</details>

<details><summary>भावार्थ</summary>

वही राजा दशरथ स्त्री का क्रोध सुनकर सूख गए। कामदेव का प्रताप और महिमा तो देखिए। जो त्रिशूल, वज्र और तलवार आदि की चोट अपने अङ्गों पर सहने वाले हैं, वे रतिनाथ कामदेव के पुष्पबाण से मारे गए॥2॥  
</details>

सभय नरेसु प्रिया पहिं गयऊ। देखि दसा दुखु दारुन भयऊ॥  
भूमि सयन पटु मोट पुराना। दिए डारि तन भूषन नाना॥3॥  

<details><summary>मूल</summary>

सभय नरेसु प्रिया पहिं गयऊ। देखि दसा दुखु दारुन भयऊ॥  
भूमि सयन पटु मोट पुराना। दिए डारि तन भूषन नाना॥3॥  
</details>

<details><summary>भावार्थ</summary>

राजा डरते-डरते अपनी प्यारी कैकेयी के पास गए। उसकी दशा देखकर उन्हें बडा ही दुःख हुआ। कैकेयी जमीन पर पडी है। पुराना मोटा कपडा पहने हुए है। शरीर के नाना आभूषणों को उतारकर फेङ्क दिया है।  
</details>

कुमतिहि कसि कुबेषता फाबी। अनअहिवातु सूच जनु भाबी॥  
जाइ निकट नृपु कह मृदु बानी। प्रानप्रिया केहि हेतु रिसानी॥4॥  

<details><summary>मूल</summary>

कुमतिहि कसि कुबेषता फाबी। अनअहिवातु सूच जनु भाबी॥  
जाइ निकट नृपु कह मृदु बानी। प्रानप्रिया केहि हेतु रिसानी॥4॥  
</details>

<details><summary>भावार्थ</summary>

उस दुर्बुद्धि कैकेयी को यह कुवेषता (बुरा वेष) कैसी फब रही है, मानो भावी विधवापन की सूचना दे रही हो। राजा उसके पास जाकर कोमल वाणी से बोले- हे प्राणप्रिये! किसलिए रिसाई (रूठी) हो?॥4॥  
</details>

