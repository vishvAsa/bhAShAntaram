+++
title = "02 चौपाई"

+++
मिलनि प्रीति किमि जाइ बखानी। कबिकुल अगम करम मन बानी॥  
परम प्रेम पूरन दोउ भाई। मन बुधि चित अहमिति बिसराई॥1॥  

<details><summary>भावार्थ</summary>

मिलन की प्रीति कैसे बखानी जाए? वह तो कविकुल के लिए कर्म, मन, वाणी तीनों से अगम है। दोनों भाई (भरतजी और श्री रामजी) मन, बुद्धि, चित्त और अहङ्कार को भुलाकर परम प्रेम से पूर्ण हो रहे हैं॥1॥  
</details>

कहहु सुपेम प्रगट को करई। केहि छाया कबि मति अनुसरई॥  
कबिहि अरथ आखर बलु साँचा। अनुहरि ताल गतिहि नटु नाचा॥2॥  

<details><summary>भावार्थ</summary>

कहिए, उस श्रेष्ठ प्रेम को कौन प्रकट करे? कवि की बुद्धि किसकी छाया का अनुसरण करे? कवि को तो अक्षर और अर्थ का ही सच्चा बल है। नट ताल की गति के अनुसार ही नाचता है!॥2॥  
</details>

अगम सनेह भरत रघुबर को। जहँ न जाइ मनु बिधि हरि हर को॥  
सो मैं कुमति कहौं केहि भाँति। बाज सुराग कि गाँडर ताँती॥3॥  

<details><summary>भावार्थ</summary>

भरतजी और श्री रघुनाथजी का प्रेम अगम्य है, जहाँ ब्रह्मा, विष्णु और महादेव का भी मन नहीं जा सकता। उस प्रेम को मैं कुबुद्धि किस प्रकार कहूँ! भला, गाँडर की ताँत से भी कहीं सुन्दर राग बज सकता है?॥3॥ (तालाबों और झीलों में एक तरह की घास होती है, उसे गाँडर कहते हैं।)  
</details>

मिलनि बिलोकि भरत रघुबर की। सुरगन सभय धकधकी धरकी॥  
समुझाए सुरगुरु जड जागे। बरषि प्रसून प्रसंसन लागे॥4॥  

<details><summary>भावार्थ</summary>

भरतजी और श्री रामचन्द्रजी के मिलने का ढङ्ग देखकर देवता भयभीत हो गए, उनकी धुकधुकी धडकने लगी। देव गुरु बृहस्पतिजी ने समझाया, तब कहीं वे मूर्ख चेते और फूल बरसाकर प्रशंसा करने लगे॥4॥  
</details>

