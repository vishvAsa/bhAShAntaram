+++
title = "02 चौपाई"

+++
कपटी कायर कुमति कुजाती। लोक बेद बाहेर सब भाँती॥  
राम कीन्ह आपन जबही तें। भयउँ भुवन भूषन तबही तें॥1॥  

<details><summary>भावार्थ</summary>

मैं कपटी, कायर, कुबुद्धि और कुजाति हूँ और लोक-वेद दोनों से सब प्रकार से बाहर हूँ। पर जब से श्री रामचन्द्रजी ने मुझे अपनाया है, तभी से मैं विश्व का भूषण हो गया॥1॥  
</details>

देखि प्रीति सुनि बिनय सुहाई। मिलेउ बहोरि भरत लघु भाई॥  
कहि निषाद निज नाम सुबानीं। सादर सकल जोहारीं रानीं॥2॥  

<details><summary>भावार्थ</summary>

निषाद राज की प्रीति को देखकर और सुन्दर विनय सुनकर फिर भरतजी के छोटे भाई शत्रुघ्नजी उससे मिले। फिर निषाद ने अपना नाम ले-लेकर सुन्दर (नम्र और मधुर) वाणी से सब रानियों को आदरपूर्वक जोहार की॥2॥  
</details>

जानि लखन सम देहिं असीसा। जिअहु सुखी सय लाख बरीसा॥  
निरखि निषादु नगर नर नारी। भए सुखी जनु लखनु निहारी॥3॥  

<details><summary>भावार्थ</summary>

रानियाँ उसे लक्ष्मणजी के समान समझकर आशीर्वाद देती हैं कि तुम सौ लाख वर्षों तक सुख पूर्वक जिओ। नगर के स्त्री-पुरुष निषाद को देखकर ऐसे सुखी हुए, मानो लक्ष्मणजी को देख रहे हों॥3॥  
</details>

कहहिं लहेउ एहिं जीवन लाहू। भेण्टेउ रामभद्र भरि बाहू॥  
सुनि निषादु निज भाग बडाई। प्रमुदित मन लइ चलेउ लेवाई॥4॥  

<details><summary>भावार्थ</summary>

सब कहते हैं कि जीवन का लाभ तो इसी ने पाया है, जिसे कल्याण स्वरूप श्री रामचन्द्रजी ने भुजाओं में बाँधकर गले लगाया है। निषाद अपने भाग्य की बडाई सुनकर मन में परम आनन्दित हो सबको अपने साथ लिवा ले चला॥4॥  
</details>

