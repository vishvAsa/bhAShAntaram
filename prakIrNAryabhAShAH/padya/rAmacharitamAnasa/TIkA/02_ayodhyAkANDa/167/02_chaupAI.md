+++
title = "02 चौपाई"

+++
बेचहिं बेदु धरमु दुहि लेहीं। पिसुन पराय पाप कहि देहीं॥  
कपटी कुटिल कलहप्रिय क्रोधी। बेद बिदूषक बिस्व बिरोधी॥1॥  

<details><summary>भावार्थ</summary>

जो लोग वेदों को बेचते हैं, धर्म को दुह लेते हैं, चुगलखोर हैं, दूसरों के पापों को कह देते हैं, जो कपटी, कुटिल, कलहप्रिय और क्रोधी हैं तथा जो वेदों की निन्दा करने वाले और विश्वभर के विरोधी हैं,॥1॥  
</details>

लोभी लम्पट लोलुपचारा। जे ताकहिं परधनु परदारा॥  
पावौं मैं तिन्ह कै गति घोरा। जौं जननी यहु सम्मत मोरा॥2॥  

<details><summary>भावार्थ</summary>

जो लोभी, लम्पट और लालचियों का आचरण करने वाले हैं, जो पराए धन और पराई स्त्री की ताक में रहते हैं, हे जननी! यदि इस काम में मेरी सम्मति हो तो मैं उनकी भयानक गति को पाऊँ॥2॥  
</details>

जे नहिं साधुसङ्ग अनुरागे। परमारथ पथ बिमुख अभागे॥  
जे न भजहिं हरि नर तनु पाई। जिन्हहि न हरि हर सुजसु सोहाई॥3॥  

<details><summary>भावार्थ</summary>

जिनका सत्सङ्ग में प्रेम नहीं है, जो अभागे परमार्थ के मार्ग से विमुख हैं, जो मनुष्य शरीर पाकर श्री हरि का भजन नहीं करते, जिनको हरि-हर (भगवान विष्णु और शङ्करजी) का सुयश नहीं सुहाता,॥3॥  
</details>

तजि श्रुतिपन्थु बाम पथ चलहीं। बञ्चक बिरचि बेष जगु छलहीं॥  
तिन्ह कै गति मोहि सङ्कर देऊ। जननी जौं यहु जानौं भेऊ॥4॥  

<details><summary>भावार्थ</summary>

जो वेद मार्ग को छोडकर वाम (वेद प्रतिकूल) मार्ग पर चलते हैं, जो ठग हैं और वेष बनाकर जगत को छलते हैं, हे माता! यदि मैं इस भेद को जानता भी होऊँ तो शङ्करजी मुझे उन लोगों की गति दें॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-188.mp3"></div>
