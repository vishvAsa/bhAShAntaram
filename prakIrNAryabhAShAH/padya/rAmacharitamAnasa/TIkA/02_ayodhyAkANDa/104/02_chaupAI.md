+++
title = "02 चौपाई"

+++
तेहि दिन भयउ बिटप तर बासू। लखन सखाँ सब कीन्ह सुपासू॥  
प्रात प्रातकृत करि रघुराई। तीरथराजु दीख प्रभु जाई॥1॥  

<details><summary>भावार्थ</summary>

उस दिन पेड के नीचे निवास हुआ। लक्ष्मणजी और सखा गुह ने (विश्राम की) सब सुव्यवस्था कर दी। प्रभु श्री रामचन्द्रजी ने सबेरे प्रातःकाल की सब क्रियाएँ करके जाकर तीर्थों के राजा प्रयाग के दर्शन किए॥1॥  
</details>

सचिव सत्य श्रद्धा प्रिय नारी। माधव सरिस मीतु हितकारी॥  
चारि पदारथ भरा भँडारू। पुन्य प्रदेस देस अति चारू॥2॥  

<details><summary>भावार्थ</summary>

उस राजा का सत्य मन्त्री है, श्रद्धा प्यारी स्त्री है और श्री वेणीमाधवजी सरीखे हितकारी मित्र हैं। चार पदार्थों (धर्म, अर्थ, काम और मोक्ष) से भण्डार भरा है और वह पुण्यमय प्रान्त ही उस राजा का सुन्दर देश है॥2॥  
</details>

छेत्रु अगम गढु गाढ सुहावा। सपनेहुँ नहिं प्रतिपच्छिन्ह पावा॥  
सेन सकल तीरथ बर बीरा। कलुष अनीक दलन रनधीरा॥3॥  

<details><summary>भावार्थ</summary>

प्रयाग क्षेत्र ही दुर्गम, मजबूत और सुन्दर गढ (किला) है, जिसको स्वप्न में भी (पाप रूपी) शत्रु नहीं पा सके हैं। सम्पूर्ण तीर्थ ही उसके श्रेष्ठ वीर सैनिक हैं, जो पाप की सेना को कुचल डालने वाले और बडे रणधीर हैं॥3॥  
</details>

सङ्गमु सिंहासनु सुठि सोहा। छत्रु अखयबटु मुनि मनु मोहा॥  
चवँर जमुन अरु गङ्ग तरङ्गा। देखि होहिं दुख दारिद भङ्गा॥4॥  

<details><summary>भावार्थ</summary>

((गङ्गा, यमुना और सरस्वती का) सङ्गम ही उसका अत्यन्त सुशोभित सिंहासन है। अक्षयवट छत्र है, जो मुनियों के भी मन को मोहित कर लेता है। यमुनाजी और गङ्गाजी की तरङ्गें उसके (श्याम और श्वेत) चँवर हैं, जिनको देखकर ही दुःख और दरिद्रता नष्ट हो जाती है॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-167.mp3"></div>
