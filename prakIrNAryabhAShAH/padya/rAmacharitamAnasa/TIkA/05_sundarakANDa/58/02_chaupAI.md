+++
title = "02 चौपाई"

+++
सभय सिन्धु गहि पद प्रभु केरे। छमहु नाथ सब अवगुन मेरे॥।  
गगन समीर अनल जल धरनी। इन्ह कइ नाथ सहज जड करनी॥1॥  

<details><summary>भावार्थ</summary>

समुद्र ने भयभीत होकर प्रभु के चरण पकडकर कहा- हे नाथ! मेरे सब अवगुण (दोष) क्षमा कीजिए। हे नाथ! आकाश, वायु, अग्नि, जल और पृथ्वी- इन सबकी करनी स्वभाव से ही जड है॥1॥  
</details>

तव प्रेरित मायाँ उपजाए। सृष्टि हेतु सब ग्रन्थनि गाए॥  
प्रभु आयसु जेहि कहँ जस अहई। सो तेहि भाँति रहें सुख लहई॥2॥  

<details><summary>भावार्थ</summary>

आपकी प्रेरणा से माया ने इन्हें सृष्टि के लिए उत्पन्न किया है, सब ग्रन्थों ने यही गाया है। जिसके लिए स्वामी की जैसी आज्ञा है, वह उसी प्रकार से रहने में सुख पाता है॥2॥  
</details>

प्रभु भल कीन्ह मोहि सिख दीन्हीं। मरजादा पुनि तुम्हरी कीन्हीं॥  
ढोल गवाँर सूद्र पसु नारी। सकल ताडना के अधिकारी॥3॥  

<details><summary>भावार्थ</summary>

प्रभु ने अच्छा किया जो मुझे शिक्षा (दण्ड) दी, किन्तु मर्यादा (जीवों का स्वभाव) भी आपकी ही बनाई हुई है। ढोल, गँवार, शूद्र, पशु और स्त्री- ये सब शिक्षा के अधिकारी हैं॥3॥  
</details>

प्रभु प्रताप मैं जाब सुखाई। उतरिहि कटकु न मोरि बडाई॥  
प्रभु अग्या अपेल श्रुति गाई। करौं सो बेगि जो तुम्हहि सोहाई॥4॥  

<details><summary>भावार्थ</summary>

प्रभु के प्रताप से मैं सूख जाऊँगा और सेना पार उतर जाएगी, इसमें मेरी बडाई नहीं है (मेरी मर्यादा नहीं रहेगी)। तथापि प्रभु की आज्ञा अपेल है (अर्थात्‌ आपकी आज्ञा का उल्लङ्घन नहीं हो सकता) ऐसा वेद गाते हैं। अब आपको जो अच्छा लगे, मैं तुरन्त वही करूँ॥4॥  
</details>

