+++
title = "02 चौपाई"

+++
नाथ नील नल कपि द्वौ भाई। लरिकाईं रिषि आसिष पाई॥  
तिन्ह कें परस किएँ गिरि भारे। तरिहहिं जलधि प्रताप तुम्हारे॥1॥  

<details><summary>भावार्थ</summary>

(समुद्र ने कहा)) हे नाथ! नील और नल दो वानर भाई हैं। उन्होन्ने लडकपन में ऋषि से आशीर्वाद पाया था। उनके स्पर्श कर लेने से ही भारी-भारी पहाड भी आपके प्रताप से समुद्र पर तैर जाएँगे॥1॥  
</details>

मैं पुनि उर धरि प्रभु प्रभुताई। करिहउँ बल अनुमान सहाई॥  
एहि बिधि नाथ पयोधि बँधाइअ। जेहिं यह सुजसु लोक तिहुँ गाइअ॥2॥  

<details><summary>भावार्थ</summary>

मैं भी प्रभु की प्रभुता को हृदय में धारण कर अपने बल के अनुसार (जहाँ तक मुझसे बन पडेगा) सहायता करूँगा। हे नाथ! इस प्रकार समुद्र को बँधाइए, जिससे तीनों लोकों में आपका सुन्दर यश गाया जाए॥2॥  
</details>

एहि सर मम उत्तर तट बासी। हतहु नाथ खल नर अघ रासी॥  
सुनि कृपाल सागर मन पीरा। तुरतहिं हरी राम रनधीरा॥3॥  

<details><summary>भावार्थ</summary>

इस बाण से मेरे उत्तर तट पर रहने वाले पाप के राशि दुष्ट मनुष्यों का वध कीजिए। कृपालु और रणधीर श्री रामजी ने समुद्र के मन की पीडा सुनकर उसे तुरन्त ही हर लिया (अर्थात्‌ बाण से उन दुष्टों का वध कर दिया)॥3॥  
</details>

देखि राम बल पौरुष भारी। हरषि पयोनिधि भयउ सुखारी॥  
सकल चरित कहि प्रभुहि सुनावा। चरन बन्दि पाथोधि सिधावा॥4॥  

<details><summary>भावार्थ</summary>

श्री रामजी का भारी बल और पौरुष देखकर समुद्र हर्षित होकर सुखी हो गया। उसने उन दुष्टों का सारा चरित्र प्रभु को कह सुनाया। फिर चरणों की वन्दना करके समुद्र चला गया॥4॥  
</details>

