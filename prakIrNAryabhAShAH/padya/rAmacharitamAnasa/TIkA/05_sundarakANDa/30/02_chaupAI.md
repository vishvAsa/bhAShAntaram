+++
title = "02 चौपाई"

+++
चलत मोहि चूड़ामनि दीन्ही। रघुपति हृदयँ लाइ सोइ लीन्ही॥  
नाथ जुगल लोचन भरि बारी। बचन कहे कछु जनककुमारी॥1॥  

<details><summary>भावार्थ</summary>

ः- चलते समय मुझे यह चूड़ामणि दी है, (ऐसे कह कर हनुमानजीने वह चूड़ामणि रामचन्द्रजीको दे दिया।) तब रामचन्द्रजी ने उस रत्न को लेकर अपनी छाती से लगाया॥
</details>

(तब हनुमानजीने कहा कि) हे नाथ! दोनो हाथ जोड़कर नेत्रों में जल लाकर सीताजी ने कुछ वचन भी कहे हैं सो सुनिये॥1॥  

अनुज समेत गहेहु प्रभु चरना। दीन बन्धु प्रनतारति हरना॥  
मन क्रम बचन चरन अनुरागी। केहिं अपराध नाथ हौं त्यागी॥2॥  

<details><summary>भावार्थ</summary>

ः- (सीताजीने कहा है कि) अनुज लक्ष्मणजी के साथ प्रभु के चरण पकडकर कहना कि हे दीनबन्धु! शरणागतोके सङ्कट को हरने वाले, नाथ! फिर मन, वचन और कर्मसे चरणोमें प्रीति रखने वाली मुझ को आपने किस अपराध से त्याग दिया है॥2॥  
</details>

अवगुन एक मोर मैं माना। बिछुरत प्रान न कीन्ह पयाना॥  
नाथ सो नयनन्हि को अपराधा। निसरत प्रान करहिं हठि बाधा॥3॥  

<details><summary>भावार्थ</summary>

ः- मेरा एक अपराध अवश्य है और वह मैंने जान भी लिया है कि आप से बिछडते ही (वियोग होते ही) मेरे प्राण नहीं निकल गये॥ परन्तु हे नाथ! वह अपराध मेरा नहीं है किन्तु नेत्रोका है; क्योंकि जिस समय प्राण निकलने लगते है उस समय ये नेत्र हठ कर उसमें बाधा कर देते हैं (अर्थात् केवल आपके दर्शन के लोभ से मेरे प्राण बने रहे हैं)॥3॥   
</details>

बिरह अगिनि तनु तूल समीरा। स्वास जरइ छन माहिँ सरीरा॥  
नयन स्रवहिँ जलु निज हित लागी। जरैँ न पाव देह बिरहागी॥4॥  

<details><summary>भावार्थ</summary>

ः- हे प्रभु! आपका विरह तो अग्नि है, मेरा शरीर तूल (रुई) है। श्वास प्रबल वायु है। अब इस सामग्री के रहते शरीर क्षणभर में जल जाय इसमें कोई आश्चर्य नहीं॥
</details>

परन्तु नेत्र अपने हित के लिए अर्थात् दर्शन हेतु जल बहा बहा कर उस विरह की आग को शान्त करते हैं, इससे विरह की आग भी मेरे शरीरको जला नहीं पाती॥  

सीता कै अति बिपति बिसाला। बिनहिँ कहेँ भलि दीनदयाला॥5॥  

<details><summary>भावार्थ</summary>

ः-  (हनुमानजी ने कहा कि) हे दीनदयाल! सीता की विपत्ति ऐसी भारी है कि उसको न कहना ही अच्छा है॥5॥   
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-290.mp3"></div>
