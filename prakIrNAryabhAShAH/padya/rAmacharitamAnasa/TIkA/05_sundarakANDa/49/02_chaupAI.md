+++
title = "02 चौपाई"

+++
अस प्रभु छाडि भजहिं जे आना। ते नर पसु बिनु पूँछ बिषाना॥  
निज जन जानि ताहि अपनावा। प्रभु सुभाव कपि कुल मन भावा॥1॥  

भावार्थ:-ऐसे परम कृपालु प्रभु को छोडकर जो मनुष्य दूसरे को भजते हैं, वे बिना सीङ्ग-पूँछ के पशु हैं। अपना सेवक जानकर विभीषण को श्री रामजी ने अपना लिया। प्रभु का स्वभाव वानरकुल के मन को (बहुत) भाया॥1॥  

पुनि सर्बग्य सर्ब उर बासी। सर्बरूप सब रहित उदासी॥  
बोले बचन नीति प्रतिपालक। कारन मनुज दनुज कुल घालक॥2॥  

भावार्थ:-फिर सब कुछ जानने वाले, सबके हृदय में बसने वाले, सर्वरूप (सब रूपों में प्रकट), सबसे रहित, उदासीन, कारण से (भक्तों पर कृपा करने के लिए) मनुष्य बने हुए तथा राक्षसों के कुल का नाश करने वाले श्री रामजी नीति की रक्षा करने वाले वचन बोले-॥2॥सुनु कपीस लङ्कापति बीरा। केहि बिधि तरिअ जलधि गम्भीरा॥  

सङ्कुल मकर उरग झष जाती। अति अगाध दुस्तर सब भाँति॥3॥  

भावार्थ:-हे वीर वानरराज सुग्रीव और लङ्कापति विभीषण! सुनो, इस गहरे समुद्र को किस प्रकार पार किया जाए? अनेक जाति के मगर, साँप और मछलियों से भरा हुआ यह अत्यन्त अथाह समुद्र पार करने में सब प्रकार से कठिन है॥3॥  

कह लङ्केस सुनहु रघुनायक। कोटि सिन्धु सोषक तव सायक॥  
जद्यपि तदपि नीति असि गाई। बिनय करिअ सागर सन जाई॥4॥  

भावार्थ:-विभीषणजी ने कहा- हे रघुनाथजी! सुनिए, यद्यपि आपका एक बाण ही करोडों समुद्रों को सोखने वाला है (सोख सकता है), तथापि नीति ऐसी कही गई है (उचित यह होगा) कि (पहले) जाकर समुद्र से प्रार्थना की जाए॥4॥  
