+++
title = "02 चौपाई"

+++
तात राम नहिं नर भूपाला। भुवनेस्वर कालहु कर काला॥  
ब्रह्म अनामय अज भगवन्ता। ब्यापक अजित अनादि अनन्ता॥1॥  

<details><summary>मूल</summary>

तात राम नहिं नर भूपाला। भुवनेस्वर कालहु कर काला॥  
ब्रह्म अनामय अज भगवन्ता। ब्यापक अजित अनादि अनन्ता॥1॥  
</details>

<details><summary>भावार्थ</summary>

हे तात! राम मनुष्यों के ही राजा नहीं हैं। वे समस्त लोकों के स्वामी और काल के भी काल हैं। वे (सम्पूर्ण ऐश्वर्य, यश, श्री, धर्म, वैराग्य एवं ज्ञान के भण्डार) भगवान्‌ हैं, वे निरामय (विकाररहित), अजन्मे, व्यापक, अजेय, अनादि और अनन्त ब्रह्म हैं॥1॥  
</details>

गो द्विज धेनु देव हितकारी। कृपा सिन्धु मानुष तनुधारी॥  
जन रञ्जन भञ्जन खल ब्राता। बेद धर्म रच्छक सुनु भ्राता॥2॥  

<details><summary>मूल</summary>

गो द्विज धेनु देव हितकारी। कृपा सिन्धु मानुष तनुधारी॥  
जन रञ्जन भञ्जन खल ब्राता। बेद धर्म रच्छक सुनु भ्राता॥2॥  
</details>

<details><summary>भावार्थ</summary>

उन कृपा के समुद्र भगवान्‌ ने पृथ्वी, ब्राह्मण, गो और देवताओं का हित करने के लिए ही मनुष्य शरीर धारण किया है। हे भाई! सुनिए, वे सेवकों को आनन्द देने वाले, दुष्टों के समूह का नाश करने वाले और वेद तथा धर्म की रक्षा करने वाले हैं॥2॥  
</details>

ताहि बयरु तजि नाइअ माथा। प्रनतारति भञ्जन रघुनाथा॥  
देहु नाथ प्रभु कहुँ बैदेही। भजहु राम बिनु हेतु सनेही॥3॥  

<details><summary>मूल</summary>

ताहि बयरु तजि नाइअ माथा। प्रनतारति भञ्जन रघुनाथा॥  
देहु नाथ प्रभु कहुँ बैदेही। भजहु राम बिनु हेतु सनेही॥3॥  
</details>

<details><summary>भावार्थ</summary>

वैर त्यागकर उन्हें मस्तक नवाइए। वे श्री रघुनाथजी शरणागत का दुःख नाश करने वाले हैं। हे नाथ! उन प्रभु (सर्वेश्वर) को जानकीजी दे दीजिए और बिना ही कारण स्नेह करने वाले श्री रामजी को भजिए॥3॥  
</details>

