+++
title = "01 दोहा"

+++
बातन्ह मनहि रिझाइ सठ जनि घालसि कुल खीस।  
राम बिरोध न उबरसि सरन बिष्नु अज ईस॥56.1॥  

भावार्थ:-(पत्रिका में लिखा था-) अरे मूर्ख! केवल बातों से ही मन को रिझाकर अपने कुल को नष्ट-भ्रष्ट न कर। श्री रामजी से विरोध करके तू विष्णु, ब्रह्मा और महेश की शरण जाने पर भी नहीं बचेगा॥56.1॥  

की तजि मान अनुज इव प्रभु पद पङ्कज भृङ्ग।  
होहि कि राम सरानल खल कुल सहित पतङ्ग॥56.2॥  

भावार्थ:-या तो अभिमान छोडकर अपने छोटे भाई विभीषण की भाँति प्रभु के चरण कमलों का भ्रमर बन जा। अथवा रे दुष्ट! श्री रामजी के बाण रूपी अग्नि में परिवार सहित पतिङ्गा हो जा (दोनों में से जो अच्छा लगे सो कर)॥56.2॥  



<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-299.mp3"></div>
