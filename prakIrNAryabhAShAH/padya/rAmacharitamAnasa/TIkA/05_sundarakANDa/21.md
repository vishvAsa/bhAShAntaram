+++
title = "21"

+++
## दोहा
जाके बल लवलेस तें जितेहु चराचर झारि।  
तास दूत मैं जा करि हरि आनेहु प्रिय नारि॥21॥  

भावार्थ:-जिनके लेशमात्र बल से तुमने समस्त चराचर जगत्‌ को जीत लिया और जिनकी प्रिय पत्नी को तुम (चोरी से) हर लाए हो, मैं उन्हीं का दूत हूँ॥21॥  




## चौपाई
जानउँ मैं तुम्हारि प्रभुताई। सहसबाहु सन परी लराई॥  
समर बालि सन करि जसु पावा। सुनि कपि बचन बिहसि बिहरावा॥1॥  

भावार्थ:-मैं तुम्हारी प्रभुता को खूब जानता हूँ सहस्रबाहु से तुम्हारी लडाई हुई थी और बालि से युद्ध करके तुमने यश प्राप्त किया था। हनुमान्‌जी के (मार्मिक) वचन सुनकर रावण ने हँसकर बात टाल दी॥1॥  

खायउँ फल प्रभु लागी भूँखा। कपि सुभाव तें तोरेउँ रूखा॥  
सब कें देह परम प्रिय स्वामी। मारहिं मोहि कुमारग गामी॥2॥  

भावार्थ:-हे (राक्षसों के) स्वामी मुझे भूख लगी थी, (इसलिए) मैन्ने फल खाए और वानर स्वभाव के कारण वृक्ष तोडे। हे (निशाचरों के) मालिक! देह सबको परम प्रिय है। कुमार्ग पर चलने वाले (दुष्ट) राक्षस जब मुझे मारने लगे॥2  

जिन्ह मोहि मारा ते मैं मारे। तेहि पर बाँधेउँ तनयँ तुम्हारे॥  
मोहि न कछु बाँधे कइ लाजा। कीन्ह चहउँ निज प्रभु कर काजा॥3॥  

भावार्थ:-तब जिन्होन्ने मुझे मारा, उनको मैन्ने भी मारा। उस पर तुम्हारे पुत्र ने मुझको बाँध लिया (किन्तु), मुझे अपने बाँधे जाने की कुछ भी लज्जा नहीं है। मैं तो अपने प्रभु का कार्य करना चाहता हूँ॥3॥  

बिनती करउँ जोरि कर रावन। सुनहु मान तजि मोर सिखावन॥  
देखहु तुम्ह निज कुलहि बिचारी। भ्रम तजि भजहु भगत भय हारी॥4॥  

भावार्थ:-हे रावण! मैं हाथ जोडकर तुमसे विनती करता हूँ, तुम अभिमान छोडकर मेरी सीख सुनो। तुम अपने पवित्र कुल का विचार करके देखो और भ्रम को छोडकर भक्त भयहारी भगवान्‌ को भजो॥4॥  

जाकें डर अति काल डेराई। जो सुर असुर चराचर खाई॥  
तासों बयरु कबहुँ नहिं कीजै। मोरे कहें जानकी दीजै॥5॥  

भावार्थ:-जो देवता, राक्षस और समस्त चराचर को खा जाता है, वह काल भी जिनके डर से अत्यन्त डरता है, उनसे कदापि वैर न करो और मेरे कहने से जानकीजी को दे दो॥5॥  

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-287.mp3"></div>

