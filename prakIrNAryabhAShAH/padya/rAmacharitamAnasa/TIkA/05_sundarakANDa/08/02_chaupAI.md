+++
title = "02 चौपाई"

+++
तरु पल्लव महँ रहा लुकाई। करइ बिचार करौं का भाई॥  
तेहि अवसर रावनु तहँ आवा। सङ्ग नारि बहु किएँ बनावा॥1॥  

<details><summary>भावार्थ</summary>

हनुमान्‌जी वृक्ष के पत्तों में छिप रहे और विचार करने लगे कि हे भाई! क्या करूँ (इनका दुःख कैसे दूर करूँ)? उसी समय बहुत सी स्त्रियों को साथ लिए सज-धजकर रावण वहाँ आया॥1॥  
</details>

बहु बिधि खल सीतहि समुझावा। साम दान भय भेद देखावा॥  
कह रावनु सुनु सुमुखि सयानी। मन्दोदरी आदि सब रानी॥2॥  

<details><summary>भावार्थ</summary>

उस दुष्ट ने सीताजी को बहुत प्रकार से समझाया। साम, दान, भय और भेद दिखलाया। रावण ने कहा- हे सुमुखि! हे सयानी! सुनो! मन्दोदरी आदि सब रानियों को-॥2॥  
</details>

तव अनुचरीं करउँ पन मोरा। एक बार बिलोकु मम ओरा॥  
तृन धरि ओट कहति बैदेही। सुमिरि अवधपति परम सनेही॥3॥  

<details><summary>भावार्थ</summary>

मैं तुम्हारी दासी बना दूँगा, यह मेरा प्रण है। तुम एक बार मेरी ओर देखो तो सही! अपने परम स्नेही कोसलाधीश श्री रामचन्द्रजी का स्मरण करके जानकीजी तिनके की आड (परदा) करके कहने लगीं-॥3॥  
</details>

सुनु दसमुख खद्योत प्रकासा। कबहुँ कि नलिनी करइ बिकासा॥  
अस मन समुझु कहति जानकी। खल सुधि नहिं रघुबीर बान की॥4॥  

<details><summary>भावार्थ</summary>

हे दशमुख! सुन, जुगनू के प्रकाश से कभी कमलिनी खिल सकती है? जानकीजी फिर कहती हैं- तू (अपने लिए भी) ऐसा ही मन में समझ ले। रे दुष्ट! तुझे श्री रघुवीर के बाण की खबर नहीं है॥4॥  
</details>

सठ सूनें हरि आनेहि मोही। अधम निलज्ज लाज नहिं तोही॥5॥  

<details><summary>भावार्थ</summary>

रे पापी! तू मुझे सूने में हर लाया है। रे अधम! निर्लज्ज! तुझे लज्जा नहीं आती?॥5॥  
</details>

