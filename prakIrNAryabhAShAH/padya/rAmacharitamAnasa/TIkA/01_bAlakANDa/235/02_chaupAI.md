+++
title = "02 चौपाई"

+++
सेवत तोहि सुलभ फल चारी। बरदायनी पुरारि पिआरी॥  
देबि पूजि पद कमल तुम्हारे। सुर नर मुनि सब होहिं सुखारे॥1॥  

<details><summary>भावार्थ</summary>

हे (भक्तों को मुँहमाँगा) वर देने वाली! हे त्रिपुर के शत्रु शिवजी की प्रिय पत्नी! आपकी सेवा करने से चारों फल सुलभ हो जाते हैं। हे देवी! आपके चरण कमलों की पूजा करके देवता, मनुष्य और मुनि सभी सुखी हो जाते हैं॥1॥  
</details>

मोर मनोरथु जानहु नीकें। बसहु सदा उर पुर सबही कें॥  
कीन्हेउँ प्रगट न कारन तेहीं। अस कहि चरन गहे बैदेहीं॥2॥  

<details><summary>भावार्थ</summary>

मेरे मनोरथ को आप भलीभाँति जानती हैं, क्योङ्कि आप सदा सबके हृदय रूपी नगरी में निवास करती हैं। इसी कारण मैन्ने उसको प्रकट नहीं किया। ऐसा कहकर जानकीजी ने उनके चरण पकड लिए॥2॥  
</details>

बिनय प्रेम बस भई भवानी। खसी माल मूरति मुसुकानी॥  
सादर सियँ प्रसादु सिर धरेऊ। बोली गौरि हरषु हियँ भरेऊ॥3॥  

<details><summary>भावार्थ</summary>

गिरिजाजी सीताजी के विनय और प्रेम के वश में हो गईं। उन (के गले) की माला खिसक पडी और मूर्ति मुस्कुराई। सीताजी ने आदरपूर्वक उस प्रसाद (माला) को सिर पर धारण किया। गौरीजी का हृदय हर्ष से भर गया और वे बोलीं-॥3॥  
</details>

सुनु सिय सत्य असीस हमारी। पूजिहि मन कामना तुम्हारी॥  
नारद बचन सदा सुचि साचा। सो बरु मिलिहि जाहिं मनु राचा॥4॥  

<details><summary>भावार्थ</summary>

हे सीता! हमारी सच्ची आसीस सुनो, तुम्हारी मनःकामना पूरी होगी। नारदजी का वचन सदा पवित्र (संशय, भ्रम आदि दोषों से रहित) और सत्य है। जिसमें तुम्हारा मन अनुरक्त हो गया है, वही वर तुमको मिलेगा॥4॥  
</details>

