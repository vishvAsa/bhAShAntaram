+++
title = "02 चौपाई"

+++
कीन्ह प्रनामु चरन धरि माथा। दीन्हि असीस मुदित मुनिनाथा॥  
बिप्रबृन्द सब सादर बन्दे। जानि भाग्य बड राउ अनन्दे॥1॥  

<details><summary>भावार्थ</summary>

राजा ने मुनि के चरणों पर मस्तक रखकर प्रणाम किया। मुनियों के स्वामी विश्वामित्रजी ने प्रसन्न होकर आशीर्वाद दिया। फिर सारी ब्राह्मणमण्डली को आदर सहित प्रणाम किया और अपना बडा भाग्य जानकर राजा आनन्दित हुए॥1॥  
</details>

कुसल प्रस्न कहि बारहिं बारा। बिस्वामित्र नृपहि बैठारा॥  
तेहि अवसर आए दोउ भाई। गए रहे देखन फुलवाई॥2॥  

<details><summary>भावार्थ</summary>

बार-बार कुशल प्रश्न करके विश्वामित्रजी ने राजा को बैठाया। उसी समय दोनों भाई आ पहुँचे, जो फुलवाडी देखने गए थे॥2॥  
</details>

स्याम गौर मृदु बयस किसोरा। लोचन सुखद बिस्व चित चोरा॥  
उठे सकल जब रघुपति आए। बिस्वामित्र निकट बैठाए॥3॥  

<details><summary>भावार्थ</summary>

सुकुमार किशोर अवस्था वाले श्याम और गौर वर्ण के दोनों कुमार नेत्रों को सुख देने वाले और सारे विश्व के चित्त को चुराने वाले हैं। जब रघुनाथजी आए तब सभी (उनके रूप एवं तेज से प्रभावित होकर) उठकर खडे हो गए। विश्वामित्रजी ने उनको अपने पास बैठा लिया॥3॥  
</details>

भए सब सुखी देखि दोउ भ्राता। बारि बिलोचन पुलकित गाता॥  
मूरति मधुर मनोहर देखी भयउ बिदेहु बिदेहु बिसेषी॥4॥  

भावार्थ:-दोनों भाइयों को देखकर सभी सुखी हुए। सबके नेत्रों में जल भर आया (आनन्द और प्रेम के आँसू उमड पडे) और शरीर रोमाञ्चित हो उठे। रामजी की मधुर मनोहर मूर्ति को देखकर विदेह (जनक) विशेष रूप से विदेह (देह की सुध-बुध से रहित) हो गए॥4॥