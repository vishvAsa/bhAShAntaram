+++
title = "02 चौपाई"

+++
सिय सुन्दरता बरनि न जाई। लघु मति बहुत मनोहरताई॥  
आवत दीखि बरातिन्ह सीता। रूप रासि सब भाँति पुनीता॥1॥  

<details><summary>भावार्थ</summary>

सीताजी की सुन्दरता का वर्णन नहीं हो सकता, क्योङ्कि बुद्धि बहुत छोटी है और मनोहरता बहुत बडी है। रूप की राशि और सब प्रकार से पवित्र सीताजी को बारातियों ने आते देखा॥1॥  
</details>

सबहिं मनहिं मन किए प्रनामा। देखि राम भए पूरनकामा॥  
हरषे दसरथ सुतन्ह समेता। कहि न जाइ उर आनँदु जेता॥2॥  

<details><summary>भावार्थ</summary>

सभी ने उन्हें मन ही मन प्रणाम किया। श्री रामचन्द्रजी को देखकर तो सभी पूर्णकाम (कृतकृत्य) हो गए। राजा दशरथजी पुत्रों सहित हर्षित हुए। उनके हृदय में जितना आनन्द था, वह कहा नहीं जा सकता॥2॥  
</details>

सुर प्रनामु करि बरिसहिं फूला। मुनि असीस धुनि मङ्गल मूला॥  
गान निसान कोलाहलु भारी। प्रेम प्रमोद मगन नर नारी॥3॥  

<details><summary>भावार्थ</summary>

देवता प्रणाम करके फूल बरसा रहे हैं। मङ्गलों की मूल मुनियों के आशीर्वादों की ध्वनि हो रही है। गानों और नगाडों के शब्द से बडा शोर मच रहा है। सभी नर-नारी प्रेम और आनन्द में मग्न हैं॥3॥  
</details>

एहि बिधि सीय मण्डपहिं आई। प्रमुदित सान्ति पढहिं मुनिराई॥  
तेहि अवसर कर बिधि ब्यवहारू। दुहुँ कुलगुर सब कीन्ह अचारू॥4॥  

<details><summary>भावार्थ</summary>

इस प्रकार सीताजी मण्डप में आईं। मुनिराज बहुत ही आनन्दित होकर शान्तिपाठ पढ रहे हैं। उस अवसर की सब रीति, व्यवहार और कुलाचार दोनों कुलगुरुओं ने किए॥4॥  
</details>

