+++
title = "02 चौपाई"

+++
बिहसि लखनु बोले मृदु बानी। अहो मुनीसु महा भटमानी॥  
पुनि पुनि मोहि देखाव कुठारू। चहत उडावन फूँकि पहारू॥1॥  

<details><summary>भावार्थ</summary>

लक्ष्मणजी हँसकर कोमल वाणी से बोले- अहो, मुनीश्वर तो अपने को बडा भारी योद्धा समझते हैं। बार-बार मुझे कुल्हाडी दिखाते हैं। फूँक से पहाड उडाना चाहते हैं॥1॥  
</details>

इहाँ कुम्हडबतिया कोउ नाहीं। जे तरजनी देखि मरि जाहीं॥  
देखि कुठारु सरासन बाना। मैं कछु कहा सहित अभिमाना॥2॥  

<details><summary>भावार्थ</summary>

यहाँ कोई कुम्हडे की बतिया (छोटा कच्चा फल) नहीं है, जो तर्जनी (सबसे आगे की) अँगुली को देखते ही मर जाती हैं। कुठार और धनुष-बाण देखकर ही मैन्ने कुछ अभिमान सहित कहा था॥2॥  
</details>

भृगुसुत समुझि जनेउ बिलोकी। जो कछु कहहु सहउँ रिस रोकी॥  
सुर महिसुर हरिजन अरु गाई। हमरें कुल इन्ह पर न सुराई॥3॥  

<details><summary>भावार्थ</summary>

भृगुवंशी समझकर और यज्ञोपवीत देखकर तो जो कुछ आप कहते हैं, उसे मैं क्रोध को रोककर सह लेता हूँ। देवता, ब्राह्मण, भगवान के भक्त और गो- इन पर हमारे कुल में वीरता नहीं दिखाई जाती॥3॥  
</details>

बधें पापु अपकीरति हारें। मारतहूँ पा परिअ तुम्हारें॥  
कोटि कुलिस सम बचनु तुम्हारा। ब्यर्थ धरहु धनु बान कुठारा॥4॥  

भावार्थ:-क्योङ्कि इन्हें मारने से पाप लगता है और इनसे हार जाने पर अपकीर्ति होती है, इसलिए आप मारें तो भी आपके पैर ही पडना चाहिए। आपका एक-एक वचन ही करोडों वज्रों के समान है। धनुष-बाण और कुठार तो आप व्यर्थ ही धारण करते हैं॥4॥  