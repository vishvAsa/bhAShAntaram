+++
title = "02 चौपाई"

+++
चारिउ भाइ सुभायँ सुहाए। नगर नारि नर देखन धाए॥  
कोउ कह चलन चहत हहिं आजू। कीन्ह बिदेह बिदा कर साजू॥1॥  

<details><summary>भावार्थ</summary>

स्वभाव से ही सुन्दर चारों भाइयों को देखने के लिए नगर के स्त्री-पुरुष दौडे। कोई कहता है- आज ये जाना चाहते हैं। विदेह ने विदाई का सब सामान तैयार कर लिया है॥1॥  
</details>

लेहु नयन भरि रूप निहारी। प्रिय पाहुने भूप सुत चारी॥  
को जानै केहिं सुकृत सयानी। नयन अतिथि कीन्हे बिधि आनी॥2॥  

<details><summary>भावार्थ</summary>

राजा के चारों पुत्र, इन प्यारे मेहमानों के (मनोहर) रूप को नेत्र भरकर देख लो। हे सयानी! कौन जाने, किस पुण्य से विधाता ने इन्हें यहाँ लाकर हमारे नेत्रों का अतिथि किया है॥2॥  
</details>

मरनसीलु जिमि पाव पिऊषा। सुरतरु लहै जनम कर भूखा॥  
पाव नार की हरिपदु जैसें। इन्ह कर दरसनु हम कहँ तैसें॥3॥  

<details><summary>भावार्थ</summary>

मरने वाला जिस तरह अमृत पा जाए, जन्म का भूखा कल्पवृक्ष पा जाए और नरक में रहने वाला (या नरक के योग्य) जीव जैसे भगवान के परमपद को प्राप्त हो जाए, हमारे लिए इनके दर्शन वैसे ही हैं॥3॥  
</details>

निरखि राम सोभा उर धरहू। निज मन फनि मूरति मनि करहू॥  
एहि बिधि सबहि नयन फलु देता। गए कुअँर सब राज निकेता॥4॥  

भावार्थ:-श्री रामचन्द्रजी की शोभा को निरखकर हृदय में धर लो। अपने मन को साँप और इनकी मूर्ति को मणि बना लो। इस प्रकार सबको नेत्रों का फल देते हुए सब राजकुमार राजमहल में गए॥4॥  