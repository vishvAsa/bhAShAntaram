+++
title = "03 चौपाई"

+++
तदपि करब मैं काजु तुम्हारा। श्रुति कह परम धरम उपकारा॥  
पर हित लागि तजइ जो देही। सन्तत सन्त प्रसंसहिं तेही॥1॥  

<details><summary>भावार्थ</summary>

तथापि मैं तुम्हारा काम तो करूँगा, क्योङ्कि वेद दूसरे के उपकार को परम धर्म कहते हैं। जो दूसरे के हित के लिए अपना शरीर त्याग देता है, सन्त सदा उसकी बडाई करते हैं॥1॥  
</details>

अस कहि चलेउ सबहि सिरु नाई। सुमन धनुष कर सहित सहाई॥  
चलत मार अस हृदयँ बिचारा। सिव बिरोध ध्रुब मरनु हमारा॥2॥  

<details><summary>भावार्थ</summary>

यों कह और सबको सिर नवाकर कामदेव अपने पुष्प के धनुष को हाथ में लेकर (वसन्तादि) सहायकों के साथ चला। चलते समय कामदेव ने हृदय में ऐसा विचार किया कि शिवजी के साथ विरोध करने से मेरा मरण निश्चित है॥2॥  
</details>

तब आपन प्रभाउ बिस्तारा। निज बस कीन्ह सकल संसारा॥  
कोपेउ जबहिं बारिचरकेतू। छन महुँ मिटे सकल श्रुति सेतू॥3॥  

<details><summary>भावार्थ</summary>

तब उसने अपना प्रभाव फैलाया और समस्त संसार को अपने वश में कर लिया। जिस समय उस मछली के चिह्न की ध्वजा वाले कामदेव ने कोप किया, उस समय क्षणभर में ही वेदों की सारी मर्यादा मिट गई॥3॥  
</details>

ब्रह्मचर्ज ब्रत सञ्जम नाना। धीरज धरम ग्यान बिग्याना॥  
सदाचार जप जोग बिरागा। सभय बिबेक कटकु सबु भागा॥4॥  

<details><summary>भावार्थ</summary>

ब्रह्मचर्य, नियम, नाना प्रकार के संयम, धीरज, धर्म, ज्ञान, विज्ञान, सदाचार, जप, योग, वैराग्य आदि विवेक की सारी सेना डरकर भाग गई॥4॥  
</details>

