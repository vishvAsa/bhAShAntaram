+++
title = "01 दोहा"

+++
सरल कबित कीरति बिमल सोइ आदरहिं सुजान।  
सहज बयर बिसराइ रिपु जो सुनि करहिं बखान॥1॥  

भावार्थ:-चतुर पुरुष उसी कविता का आदर करते हैं, जो सरल हो और जिसमें निर्मल चरित्र का वर्णन हो तथा जिसे सुनकर शत्रु भी स्वाभाविक बैर को भूलकर सराहना करने लगें॥1॥  

सो न होई बिनु बिमल मति मोहि मति बल अति थोर।  
करहु कृपा हरि जस कहउँ पुनि पुनि करउँ निहोर॥2॥  

भावार्थ:-ऐसी कविता बिना निर्मल बुद्धि के होती नहीं और मेरी बुद्धि का बल बहुत ही थोडा है, इसलिए बार-बार निहोरा करता हूँ कि हे कवियों! आप कृपा करें, जिससे मैं हरि यश का वर्णन कर सकूँ॥2॥  

कबि कोबिद रघुबर चरित मानस मञ्जु मराल।  
बालबिनय सुनि सुरुचि लखि मो पर होहु कृपाल॥3॥  

भावार्थ:-कवि और पण्डितगण! आप जो रामचरित्र रूपी मानसरोवर के सुन्दर हंस हैं, मुझ बालक की विनती सुनकर और सुन्दर रुचि देखकर मुझ पर कृपा करें॥3॥

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-009.mp3"></div>
