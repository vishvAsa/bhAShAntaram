+++
title = "03 छन्द"

+++
मङ्गल करनि कलिमल हरनि तुलसी कथा रघुनाथ की।  
गति कूर कबिता सरित की ज्यों सरित पावन पाथ की॥1॥  

<details><summary>भावार्थ</summary>

तुलसीदासजी कहते हैं कि श्री रघुनाथजी की कथा कल्याण करने वाली और कलियुग के पापों को हरने वाली है। मेरी इस भद्दी कविता रूपी नदी की चाल पवित्र जल वाली नदी (गङ्गाजी) की चाल की भाँति टेढी है।॥1॥
</details>

प्रभु सुजस सङ्गति भनिति भलि होइहि सुजन मन भावनी  
भव अङ्ग भूति मसान की सुमिरत सुहावनि पावनी॥2॥  

भावार्थ:-प्रभु श्री रघुनाथजी के सुन्दर यश के सङ्ग से यह कविता सुन्दर तथा सज्जनों के मन को भाने वाली हो जाएगी। श्मशान की अपवित्र राख भी श्री महादेवजी के अङ्ग के सङ्ग से सुहावनी लगती है और स्मरण करते ही पवित्र करने वाली होती है।॥2॥  