+++
title = "02 चौपाई"

+++
तुम्ह तौ कालु हाँक जनु लावा। बार बार मोहि लागि बोलावा॥  
सुनत लखन के बचन कठोरा। परसु सुधारि धरेउ कर घोरा॥1॥  

भावार्थ:-आप तो मानो काल को हाँक लगाकर बार-बार उसे मेरे लिए बुलाते हैं। लक्ष्मणजी के कठोर वचन सुनते ही परशुरामजी ने अपने भयानक फरसे को सुधारकर हाथ में ले लिया॥1॥  

अब जनि देइ दोसु मोहि लोगू। कटुबादी बालकु बधजोगू॥  
बाल बिलोकि बहुत मैं बाँचा। अब यहु मरनिहार भा साँचा॥2॥  

भावार्थ:- (और बोले-) अब लोग मुझे दोष न दें। यह कडुआ बोलने वाला बालक मारे जाने के ही योग्य है। इसे बालक देखकर मैन्ने बहुत बचाया, पर अब यह सचमुच मरने को ही आ गया है॥2॥  

कौसिक कहा छमिअ अपराधू। बाल दोष गुन गनहिं न साधू॥  
खर कुठार मैं अकरुन कोही। आगें अपराधी गुरुद्रोही॥3॥  

भावार्थ:-विश्वामित्रजी ने कहा- अपराध क्षमा कीजिए। बालकों के दोष और गुण को साधु लोग नहीं गिनते। (परशुरामजी बोले-) तीखी धार का कुठार, मैं दयारहित और क्रोधी और यह गुरुद्रोही और अपराधी मेरे सामने-॥3॥  

उतर देत छोडउँ बिनु मारें। केवल कौसिक सील तुम्हारें॥  
न त एहि काटि कुठार कठोरें। गुरहि उरिन होतेउँ श्रम थोरें॥4॥  

भावार्थ:-उत्तर दे रहा है। इतने पर भी मैं इसे बिना मारे छोड रहा हूँ, सो हे विश्वामित्र! केवल तुम्हारे शील (प्रेम) से। नहीं तो इसे इस कठोर कुठार से काटकर थोडे ही परिश्रम से गुरु से उऋण हो जाता॥4॥  