+++
title = "03 छन्द"

+++
सोरठा सुन्दर दोहा। सोइ बहुरङ्ग कमल कुल सोहा॥  
अरथ अनूप सुभाव सुभासा। सोइ पराग मकरन्द सुबासा॥3॥  

<details><summary>भावार्थ</summary>

जो सुन्दर छन्द, सोरठे और दोहे हैं, वही इसमें बहुरङ्गे कमलों के समूह सुशोभित हैं। अनुपम अर्थ, ऊँचे भाव और सुन्दर भाषा ही पराग (पुष्परज), मकरन्द (पुष्परस) और सुगन्ध हैं॥3॥  
</details>

सुकृत पुञ्ज मञ्जुल अलि माला। ग्यान बिराग बिचार मराला॥  
धुनि अवरेब कबित गुन जाती। मीन मनोहर ते बहुभाँती॥4॥  

<details><summary>भावार्थ</summary>

सत्कर्मों (पुण्यों) के पुञ्ज भौंरों की सुन्दर पङ्क्तियाँ हैं, ज्ञान, वैराग्य और विचार हंस हैं। कविता की ध्वनि वक्रोक्ति, गुण और जाति ही अनेकों प्रकार की मनोहर मछलियाँ हैं॥4॥  
</details>

अरथ धरम कामादिक चारी। कहब ग्यान बिग्यान बिचारी॥  
नव रस जप तप जोग बिरागा। ते सब जलचर चारु तडागा॥5॥  

<details><summary>भावार्थ</summary>

अर्थ, धर्म, काम, मोक्ष- ये चारों, ज्ञान-विज्ञान का विचार के कहना, काव्य के नौ रस, जप, तप, योग और वैराग्य के प्रसङ्ग- ये सब इस सरोवर के सुन्दर जलचर जीव हैं॥5॥  
</details>

सुकृती साधु नाम गुन गाना। ते बिचित्र जलबिहग समाना॥  
सन्तसभा चहुँ दिसि अवँराई। श्रद्धा रितु बसन्त सम गाई॥6॥  

<details><summary>भावार्थ</summary>

सुकृती (पुण्यात्मा) जनों के, साधुओं के और श्री रामनाम के गुणों का गान ही विचित्र जल पक्षियों के समान है। सन्तों की सभा ही इस सरोवर के चारों ओर की अमराई (आम की बगीचियाँ) हैं और श्रद्धा वसन्त ऋतु के समान कही गई है॥6॥  
</details>

भगति निरूपन बिबिध बिधाना। छमा दया दम लता बिताना॥  
सम जम नियम फूल फल ग्याना। हरि पद रति रस बेद बखाना॥7॥  

<details><summary>भावार्थ</summary>

नाना प्रकार से भक्ति का निरूपण और क्षमा, दया तथा दम (इन्द्रिय निग्रह) लताओं के मण्डप हैं। मन का निग्रह, यम (अहिंसा, सत्य, अस्तेय, ब्रह्मचर्य और अपरिग्रह), नियम (शौच, सन्तोष, तप, स्वाध्याय और ईश्वर प्रणिधान) ही उनके फूल हैं, ज्ञान फल है और श्री हरि के चरणों में प्रेम ही इस ज्ञान रूपी फल का रस है। ऐसा वेदों ने कहा है॥7॥  
</details>

औरउ कथा अनेक प्रसङ्गा। तेइ सुक पिक बहुबरन बिहङ्गा॥8॥  

भावार्थ:-इस (रामचरित मानस) में और भी जो अनेक प्रसङ्गों की कथाएँ हैं, वे ही इसमें तोते, कोयल आदि रङ्ग-बिरङ्गे पक्षी हैं॥8॥  