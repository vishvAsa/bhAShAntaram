+++
title = "02 चौपाई"

+++
अगुन सगुन दुइ ब्रह्म सरूपा। अकथ अगाध अनादि अनूपा॥  
मोरें मत बड नामु दुहू तें। किए जेहिं जुग िनज बस निज बूतें॥1॥  

<details><summary>भावार्थ</summary>

निर्गुण और सगुण ब्रह्म के दो स्वरूप हैं। ये दोनों ही अकथनीय, अथाह, अनादि और अनुपम हैं। मेरी सम्मति में नाम इन दोनों से बडा है, जिसने अपने बल से दोनों को अपने वश में कर रखा है॥1॥  
</details>

प्रौढि सुजन जनि जानहिं जन की। कहउँ प्रतीति प्रीति रुचि मन की॥  
एकु दारुगत देखिअ एकू। पावक सम जुग ब्रह्म बिबेकू॥2॥  
उभय अगम जुग सुगम नाम तें। कहेउँ नामु बड ब्रह्म राम तें॥  
ब्यापकु एकु ब्रह्म अबिनासी। सत चेतन घन आनँद रासी॥3॥  

<details><summary>भावार्थ</summary>

सज्जनगण इस बात को मुझ दास की ढिठाई या केवल काव्योक्ति न समझें। मैं अपने मन के विश्वास, प्रेम और रुचि की बात कहता हूँ। (िनर्गुण और सगुण) दोनों प्रकार के ब्रह्म का ज्ञान अग्नि के समान है। निर्गुण उस अप्रकट अग्नि के समान है, जो काठ के अन्दर है, परन्तु दिखती नहीं और सगुण उस प्रकट अग्नि के समान है, जो प्रत्यक्ष दिखती है।  
</details>

(तत्त्वतः दोनों एक ही हैं, केवल प्रकट-अप्रकट के भेद से भिन्न मालूम होती हैं। इसी प्रकार निर्गुण और सगुण तत्त्वतः एक ही हैं। इतना होने पर भी) दोनों ही जानने में बडे कठिन हैं, परन्तु नाम से दोनों सुगम हो जाते हैं। इसी से मैन्ने नाम को (निर्गुण) ब्रह्म से और (सगुण) राम से बडा कहा है, ब्रह्म व्यापक है, एक है, अविनाशी है, सत्ता, चैतन्य और आनन्द की घन राशि है॥2-3॥  

अस प्रभु हृदयँ अछत अबिकारी। सकल जीव जग दीन दुखारी॥  
नाम निरूपन नाम जतन तें। सोउ प्रगटत जिमि मोल रतन तें॥4॥  

<details><summary>भावार्थ</summary>

ऐसे विकाररहित प्रभु के हृदय में रहते भी जगत के सब जीव दीन और दुःखी हैं। नाम का निरूपण करके (नाम के यथार्थ स्वरूप, महिमा, रहस्य और प्रभाव को जानकर) नाम का जतन करने से (श्रद्धापूर्वक नाम जप रूपी साधन करने से) वही ब्रह्म ऐसे प्रकट हो जाता है, जैसे रत्न के जानने से उसका मूल्य॥4॥
</details>

