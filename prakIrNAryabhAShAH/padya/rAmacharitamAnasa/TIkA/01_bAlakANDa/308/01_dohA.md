+++
title = "01 दोहा"

+++
पुरजन परिजन जातिजन जाचक मन्त्री मीत।  
मिले जथाबिधि सबहि प्रभु परम कृपाल बिनीत॥308॥  

भावार्थ:-तदन्तर परम कृपालु और विनयी श्री रामचन्द्रजी अयोध्यावासियों, कुटुम्बियों, जाति के लोगों, याचकों, मन्त्रियों और मित्रों सभी से यथा योग्य मिले॥308॥  

रामहि देखि बरात जुडानी। प्रीति कि रीति न जाति बखानी॥  
नृप समीप सोहहिं सुत चारी। जनु धन धरमादिक तनुधारी॥1॥  

भावार्थ:- श्री रामचन्द्रजी को देखकर बारात शीतल हुई (राम के वियोग में सबके हृदय में जो आग जल रही थी, वह शान्त हो गई)। प्रीति की रीति का बखान नहीं हो सकता। राजा के पास चारों पुत्र ऐसी शोभा पा रहे हैं, मानो अर्थ, धर्म, काम और मोक्ष शरीर धारण किए हुए हों॥1॥  



