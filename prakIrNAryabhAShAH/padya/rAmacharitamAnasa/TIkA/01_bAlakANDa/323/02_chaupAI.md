+++
title = "02 चौपाई"

+++
जनक पाटमहिषी जग जानी। सीय मातु किमि जाइ बखानी॥  
सुजसु सुकृत सुख सुन्दरताई। सब समेटि बिधि रची बनाई॥1॥  

<details><summary>मूल</summary>

जनक पाटमहिषी जग जानी। सीय मातु किमि जाइ बखानी॥  
सुजसु सुकृत सुख सुन्दरताई। सब समेटि बिधि रची बनाई॥1॥  
</details>

<details><summary>भावार्थ</summary>

जनकजी की जगविख्यात पटरानी और सीताजी की माता का बखान तो हो ही कैसे सकता है। सुयश, सुकृत (पुण्य), सुख और सुन्दरता सबको बटोरकर विधाता ने उन्हें सँवारकर तैयार किया है॥1॥  
</details>

समउ जानि मुनिबरन्ह बोलाईं। सुनत सुआसिनि सादर ल्याईं॥  
जनक बाम दिसि सोह सुनयना। हिमगिरि सङ्ग बनी जनु मयना॥2॥  

<details><summary>मूल</summary>

समउ जानि मुनिबरन्ह बोलाईं। सुनत सुआसिनि सादर ल्याईं॥  
जनक बाम दिसि सोह सुनयना। हिमगिरि सङ्ग बनी जनु मयना॥2॥  
</details>

<details><summary>भावार्थ</summary>

समय जानकर श्रेष्ठ मुनियों ने उनको बुलवाया। यह सुनते ही सुहागिनी स्त्रियाँ उन्हें आदरपूर्वक ले आईं। सुनयनाजी (जनकजी की पटरानी) जनकजी की बाईं ओर ऐसी सोह रही हैं, मानो हिमाचल के साथ मैनाजी शोभित हों॥2॥  
</details>

कनक कलस मनि कोपर रूरे। सुचि सुगन्ध मङ्गल जल पूरे॥  
निज कर मुदित रायँ अरु रानी। धरे राम के आगें आनी॥3॥  

<details><summary>मूल</summary>

कनक कलस मनि कोपर रूरे। सुचि सुगन्ध मङ्गल जल पूरे॥  
निज कर मुदित रायँ अरु रानी। धरे राम के आगें आनी॥3॥  
</details>

<details><summary>भावार्थ</summary>

पवित्र, सुगन्धित और मङ्गल जल से भरे सोने के कलश और मणियों की सुन्दर परातें राजा और रानी ने आनन्दित होकर अपने हाथों से लाकर श्री रामचन्द्रजी के आगे रखीं॥3॥  
</details>

पढहिं बेद मुनि मङ्गल बानी। गगन सुमन झरि अवसरु जानी॥  
बरु बिलोकि दम्पति अनुरागे। पाय पुनीत पखारन लागे॥4॥  

<details><summary>मूल</summary>

पढहिं बेद मुनि मङ्गल बानी। गगन सुमन झरि अवसरु जानी॥  
बरु बिलोकि दम्पति अनुरागे। पाय पुनीत पखारन लागे॥4॥  
</details>

<details><summary>भावार्थ</summary>

मुनि मङ्गलवाणी से वेद पढ रहे हैं। सुअवसर जानकर आकाश से फूलों की झडी लग गई है। दूलह को देखकर राजा-रानी प्रेममग्न हो गए और उनके पवित्र चरणों को पखारने लगे॥4॥  
</details>

