+++
title = "045"

+++
## दोहा
सन्त कहहिं असि नीति प्रभु श्रुति पुरान मुनि गाव।  
होइ न बिमल बिबेक उर गुर सन किएँ दुराव॥45॥  

भावार्थ:-हे प्रभो! सन्त लोग ऐसी नीति कहते हैं और वेद, पुराण तथा मुनिजन भी यही बतलाते हैं कि गुरु के साथ छिपाव करने से हृदय में निर्मल ज्ञान नहीं होता॥45॥  




## चौपाई
अस बिचारि प्रगटउँ निज मोहू। हरहु नाथ करि जन पर छोहू॥  
राम नाम कर अमित प्रभावा। सन्त पुरान उपनिषद गावा॥1॥  

भावार्थ:-यही सोचकर मैं अपना अज्ञान प्रकट करता हूँ। हे नाथ! सेवक पर कृपा करके इस अज्ञान का नाश कीजिए। सन्तों, पुराणों और उपनिषदों ने राम नाम के असीम प्रभाव का गान किया है॥1॥  

सन्तत जपत सम्भु अबिनासी। सिव भगवान ग्यान गुन रासी॥  
आकर चारि जीव जग अहहीं। कासीं मरत परम पद लहहीं॥2॥  

भावार्थ:-कल्याण स्वरूप, ज्ञान और गुणों की राशि, अविनाशी भगवान्‌ शम्भु निरन्तर राम नाम का जप करते रहते हैं। संसार में चार जाति के जीव हैं, काशी में मरने से सभी परम पद को प्राप्त करते हैं॥2॥  

सोपि राम महिमा मुनिराया। सिव उपदेसु करत करि दाया॥  
रामु कवन प्रभु पूछउँ तोही। कहिअ बुझाइ कृपानिधि मोही॥3॥  

भावार्थ:-हे मुनिराज! वह भी राम (नाम) की ही महिमा है, क्योङ्कि शिवजी महाराज दया करके (काशी में मरने वाले जीव को) राम नाम का ही उपदेश करते हैं (इसी से उनको परम पद मिलता है)। हे प्रभो! मैं आपसे पूछता हूँ कि वे राम कौन हैं? हे कृपानिधान! मुझे समझाकर कहिए॥3॥  

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-021b.mp3"></div>

एक राम अवधेस कुमारा। तिन्ह कर चरित बिदित संसारा॥  
नारि बिरहदुख लहेउ अपारा। भयउ रोष रन रावन मारा॥4॥  

भावार्थ:-एक राम तो अवध नरेश दशरथजी के कुमार हैं, उनका चरित्र सारा संसार जानता है। उन्होन्ने स्त्री के विरह में अपार दुःख उठाया और क्रोध आने पर युद्ध में रावण को मार डाला॥4॥  

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-022.mp3"></div>
