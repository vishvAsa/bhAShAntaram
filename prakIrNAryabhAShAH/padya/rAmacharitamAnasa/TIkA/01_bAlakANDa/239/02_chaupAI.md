+++
title = "02 चौपाई"

+++
सीय स्वयम्बरू देखिअ जाई। ईसु काहि धौं देइ बडाई॥  
लखन कहा जस भाजनु सोई। नाथ कृपा तव जापर होई॥1॥  

<details><summary>भावार्थ</summary>

चलकर सीताजी के स्वयंवर को देखना चाहिए। देखें ईश्वर किसको बडाई देते हैं। लक्ष्मणजी ने कहा- हे नाथ! जिस पर आपकी कृपा होगी, वही बडाई का पात्र होगा (धनुष तोडने का श्रेय उसी को प्राप्त होगा)॥1॥  
</details>

हरषे मुनि सब सुनि बर बानी। दीन्हि असीस सबहिं सुखु मानी॥  
पुनि मुनिबृन्द समेत कृपाला। देखन चले धनुषमख साला॥2॥  

<details><summary>भावार्थ</summary>

इस श्रेष्ठ वाणी को सुनकर सब मुनि प्रसन्न हुए। सभी ने सुख मानकर आशीर्वाद दिया। फिर मुनियों के समूह सहित कृपालु श्री रामचन्द्रजी धनुष यज्ञशाला देखने चले॥2॥  
</details>

रङ्गभूमि आए दोउ भाई। असि सुधि सब पुरबासिन्ह पाई॥  
चले सकल गृह काज बिसारी। बाल जुबान जरठ नर नारी॥3॥  

<details><summary>भावार्थ</summary>

दोनों भाई रङ्गभूमि में आए हैं, ऐसी खबर जब सब नगर निवासियों ने पाई, तब बालक, जवान, बूढे, स्त्री, पुरुष सभी घर और काम-काज को भुलाकर चल दिए॥3॥  
</details>

देखी जनक भीर भै भारी। सुचि सेवक सब लिए हँकारी॥  
तुरत सकल लोगन्ह पहिं जाहू। आसन उचित देहु सब काहू॥4॥  

<details><summary>भावार्थ</summary>

जब जनकजी ने देखा कि बडी भीड हो गई है, तब उन्होन्ने सब विश्वासपात्र सेवकों को बुलवा लिया और कहा- तुम लोग तुरन्त सब लोगों के पास जाओ और सब किसी को यथायोग्य आसन दो॥4॥
</details>

