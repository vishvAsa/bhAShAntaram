+++
title = "02 चौपाई"

+++
तदपि एक मैं कहउँ उपाई। होइ करै जौं दैउ सहाई॥  
जस बरु मैं बरनेउँ तुम्ह पाहीं। मिलिहि उमहि तस संसय नाहीं॥1॥  

<details><summary>भावार्थ</summary>

तो भी एक उपाय मैं बताता हूँ। यदि दैव सहायता करें तो वह सिद्ध हो सकता है। उमा को वर तो निःसन्देह वैसा ही मिलेगा, जैसा मैन्ने तुम्हारे सामने वर्णन किया है॥1॥  
</details>

जे जे बर के दोष बखाने। ते सब सिव पहिं मैं अनुमाने॥  
जौं बिबाहु सङ्कर सन होई। दोषउ गुन सम कह सबु कोई॥2॥  

<details><summary>भावार्थ</summary>

परन्तु मैन्ने वर के जो-जो दोष बतलाए हैं, मेरे अनुमान से वे सभी शिवजी में हैं। यदि शिवजी के साथ विवाह हो जाए तो दोषों को भी सब लोग गुणों के समान ही कहेङ्गे॥2॥  
</details>

जौं अहि सेज सयन हरि करहीं। बुध कछु तिन्ह कर दोषु न धरहीं॥  
भानु कृसानु सर्ब रस खाहीं। तिन्ह कहँ मन्द कहत कोउ नाहीं॥3॥  

<details><summary>भावार्थ</summary>

जैसे विष्णु भगवान शेषनाग की शय्या पर सोते हैं, तो भी पण्डित लोग उनको कोई दोष नहीं लगाते। सूर्य और अग्निदेव अच्छे-बुरे सभी रसों का भक्षण करते हैं, परन्तु उनको कोई बुरा नहीं कहता॥3॥  
</details>

सुभ अरु असुभ सलिल सब बहई। सुरसरि कोउ अपुनीत न कहई॥  
समरथ कहुँ नहिं दोषु गोसाईं। रबि पावक सुरसरि की नाईं॥4॥  

भावार्थ:-गङ्गाजी में शुभ और अशुभ सभी जल बहता है, पर कोई उन्हें अपवित्र नहीं कहता। सूर्य, अग्नि और गङ्गाजी की भाँति समर्थ को कुछ दोष नहीं लगता॥4॥  