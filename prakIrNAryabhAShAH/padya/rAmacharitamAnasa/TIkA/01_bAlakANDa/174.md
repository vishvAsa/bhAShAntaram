+++
title = "174"

+++
## दोहा
भूपति भावी मिटइ नहिं जदपि न दूषन तोर।  
किएँ अन्यथा दोइ नहिं बिप्रश्राप अति घोर॥174॥  

भावार्थ:-हे राजन! यद्यपि तुम्हारा दोष नहीं है, तो भी होनहार नहीं मिटता। ब्राह्मणों का शाप बहुत ही भयानक होता है, यह किसी तरह भी टाले टल नहीं सकता॥174॥  




## चौपाई
अस कहि सब महिदेव सिधाए। समाचार पुरलोगन्ह पाए॥  
सोचहिं दूषन दैवहि देहीं। बिरचत हंस काग किए जेहीं॥1॥  

भावार्थ:-ऐसा कहकर सब ब्राह्मण चले गए। नगरवासियों ने (जब) यह समाचार पाया, तो वे चिन्ता करने और विधाता को दोष देने लगे, जिसने हंस बनाते-बनाते कौआ कर दिया (ऐसे पुण्यात्मा राजा को देवता बनाना चाहिए था, सो राक्षस बना दिया)॥1॥  

उपरोहितहि भवन पहुँचाई। असुर तापसहि खबरि जनाई॥  
तेहिं खल जहँ तहँ पत्र पठाए। सजि सजि सेन भूप सब धाए॥2॥  

भावार्थ:-पुरोहित को उसके घर पहुँचाकर असुर (कालकेतु) ने (कपटी) तपस्वी को खबर दी। उस दुष्ट ने जहाँ-तहाँ पत्र भेजे, जिससे सब (बैरी) राजा सेना सजा-सजाकर (चढ) दौडे॥2॥  

घेरेन्हि नगर निसान बजाई। बिबिध भाँति नित होइ लराई॥  
जूझे सकल सुभट करि करनी। बन्धु समेत परेउ नृप धरनी॥3॥  

भावार्थ:-और उन्होन्ने डङ्का बजाकर नगर को घेर लिया। नित्य प्रति अनेक प्रकार से लडाई होने लगी। (प्रताप भानु के) सब योद्धा (शूरवीरों की) करनी करके रण में जूझ मरे। राजा भी भाई सहित खेत रहा॥3॥  

सत्यकेतु कुल कोउ नहिं बाँचा। बिप्रश्राप किमि होइ असाँचा॥  
रिपु जिति सब नृप नगर बसाई। निज पुर गवने जय जसु पाई॥4॥  

भावार्थ:-सत्यकेतु के कुल में कोई नहीं बचा। ब्राह्मणों का शाप झूठा कैसे हो सकता था। शत्रु को जीतकर नगर को (फिर से) बसाकर सब राजा विजय और यश पाकर अपने-अपने नगर को चले गए॥4॥

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-066.mp3"></div>
