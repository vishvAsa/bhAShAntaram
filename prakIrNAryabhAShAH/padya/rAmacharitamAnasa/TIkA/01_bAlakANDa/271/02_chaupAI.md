+++
title = "02 चौपाई"

+++
लखन कहा हँसि हमरें जाना। सुनहु देव सब धनुष समाना॥  
का छति लाभु जून धनु तोरें। देखा राम नयन के भोरें॥1॥  

<details><summary>भावार्थ</summary>

लक्ष्मणजी ने हँसकर कहा- हे देव! सुनिए, हमारे जान में तो सभी धनुष एक से ही हैं। पुराने धनुष के तोडने में क्या हानि-लाभ! श्री रामचन्द्रजी ने तो इसे नवीन के धोखे से देखा था॥1॥  
</details>

छुअत टूट रघुपतिहु न दोसू। मुनि बिनु काज करिअ कत रोसू॥  
बोले चितइ परसु की ओरा। रे सठ सुनेहि सुभाउ न मोरा॥2॥  

<details><summary>भावार्थ</summary>

फिर यह तो छूते ही टूट गया, इसमें रघुनाथजी का भी कोई दोष नहीं है। मुनि! आप बिना ही कारण किसलिए क्रोध करते हैं? परशुरामजी अपने फरसे की ओर देखकर बोले- अरे दुष्ट! तूने मेरा स्वभाव नहीं सुना॥2॥  
</details>

बालकु बोलि बधउँ नहिं तोही। केवल मुनि जड जानहि मोही॥  
बाल ब्रह्मचारी अति कोही। बिस्व बिदित छत्रियकुल द्रोही॥3॥  

<details><summary>भावार्थ</summary>

मैं तुझे बालक जानकर नहीं मारता हूँ। अरे मूर्ख! क्या तू मुझे निरा मुनि ही जानता है। मैं बालब्रह्मचारी और अत्यन्त क्रोधी हूँ। क्षत्रियकुल का शत्रु तो विश्वभर में विख्यात हूँ॥3॥  
</details>

भुजबल भूमि भूप बिनु कीन्ही। बिपुल बार महिदेवन्ह दीन्ही॥  
सहसबाहु भुज छेदनिहारा। परसु बिलोकु महीपकुमारा॥4॥  

भावार्थ:-अपनी भुजाओं के बल से मैन्ने पृथ्वी को राजाओं से रहित कर दिया और बहुत बार उसे ब्राह्मणों को दे डाला। हे राजकुमार! सहस्रबाहु की भुजाओं को काटने वाले मेरे इस फरसे को देख!॥4॥  