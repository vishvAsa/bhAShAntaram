+++
title = "01 सोरठा"

+++
सुनु सुभ कथा भवानि रामचरितमानस बिमल।  
कहा भुसुण्डि बखानि सुना बिहग नायक गरुड॥120.2॥  

भावार्थ:-हे पार्वती! निर्मल रामचरितमानस की वह मङ्गलमयी कथा सुनो जिसे काकभुशुण्डि ने विस्तार से कहा और पक्षियों के राजा गरुडजी ने सुना था॥120.2॥  

सो सम्बाद उदार जेहि बिधि भा आगें कहब।  
सुनहु राम अवतार चरति परम सुन्दर अनघ॥120.3॥  

भावार्थ:-वह श्रेष्ठ संवाद जिस प्रकार हुआ, वह मैं आगे कहूँगा। अभी तुम श्री रामचन्द्रजी के अवतार का परम सुन्दर और पवित्र (पापनाशक) चरित्र सुनो॥120.3॥  

हरि गुन नाम अपार कथा रूप अगनित अमित।  
मैं निज मति अनुसार कहउँ उमा सादर सुनहु॥120.4॥  

भावार्थ:-श्री हरि के गुण, मान, कथा और रूप सभी अपार, अगणित और असीम हैं। फिर भी हे पार्वती! मैं अपनी बुद्धि के अनुसार कहता हूँ, तुम आदरपूर्वक सुनो॥120.4॥  



