+++
title = "02 चौपाई"

+++
निसि प्रबेस मुनि आयसु दीन्हा। सबहीं सन्ध्याबन्दनु कीन्हा॥  
कहत कथा इतिहास पुरानी। रुचिर रजनि जुग जाम सिरानी॥1॥  

<details><summary>भावार्थ</summary>

रात्रि का प्रवेश होते ही (सन्ध्या के समय) मुनि ने आज्ञा दी, तब सबने सन्ध्यावन्दन किया। फिर प्राचीन कथाएँ तथा इतिहास कहते-कहते सुन्दर रात्रि दो पहर बीत गई॥1॥  
</details>

मुनिबर सयन कीन्हि तब जाई। लगे चरन चापन दोउ भाई॥  
जिन्ह के चरन सरोरुह लागी। करत बिबिध जप जोग बिरागी॥2॥  

<details><summary>भावार्थ</summary>

तब श्रेष्ठ मुनि ने जाकर शयन किया। दोनों भाई उनके चरण दबाने लगे, जिनके चरण कमलों के (दर्शन एवं स्पर्श के) लिए वैराग्यवान्‌ पुरुष भी भाँति-भाँति के जप और योग करते हैं॥2॥  
</details>

तेइ दोउ बन्धु प्रेम जनु जीते। गुर पद कमल पलोटत प्रीते॥  
बार बार मुनि अग्या दीन्ही। रघुबर जाइ सयन तब कीन्ही॥3॥  

<details><summary>भावार्थ</summary>

वे ही दोनों भाई मानो प्रेम से जीते हुए प्रेमपूर्वक गुरुजी के चरण कमलों को दबा रहे हैं। मुनि ने बार-बार आज्ञा दी, तब श्री रघुनाथजी ने जाकर शयन किया॥3॥  
</details>

चापत चरन लखनु उर लाएँ। सभय सप्रेम परम सचु पाएँ॥  
पुनि पुनि प्रभु कह सोवहु ताता। पौढे धरि उर पद जलजाता॥4॥  

<details><summary>भावार्थ</summary>

श्री रामजी के चरणों को हृदय से लगाकर भय और प्रेम सहित परम सुख का अनुभव करते हुए लक्ष्मणजी उनको दबा रहे हैं।
</details>

प्रभु श्री रामचन्द्रजी ने बार-बार कहा- हे तात! (अब) सो जाओ। तब वे उन चरण कमलों को हृदय में धरकर लेटे रहे॥4॥