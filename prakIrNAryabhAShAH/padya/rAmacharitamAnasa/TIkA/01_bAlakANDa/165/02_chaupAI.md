+++
title = "02 चौपाई"

+++
तातें मैं तोहि बरजउँ राजा। कहें कथा तव परम अकाजा॥  
छठें श्रवन यह परत कहानी। नास तुम्हार सत्य मम बानी॥1॥  

<details><summary>भावार्थ</summary>

हे राजन्‌! मैं तुमको इसलिए मना करता हूँ कि इस प्रसङ्ग को कहने से तुम्हारी बडी हानि होगी। छठे कान में यह बात पडते ही तुम्हारा नाश हो जाएगा, मेरा यह वचन सत्य जानना॥1॥  
</details>

यह प्रगटें अथवा द्विजश्रापा। नास तोर सुनु भानुप्रतापा॥  
आन उपायँ निधन तव नाहीं। जौं हरि हर कोपहिं मन माहीं॥2॥  

<details><summary>भावार्थ</summary>

हे प्रतापभानु! सुनो, इस बात के प्रकट करने से अथवा ब्राह्मणों के शाप से तुम्हारा नाश होगा और किसी उपाय से, चाहे ब्रह्मा और शङ्कर भी मन में क्रोध करें, तुम्हारी मृत्यु नहीं होगी॥2॥  
</details>

सत्य नाथ पद गहि नृप भाषा। द्विज गुर कोप कहहु को राखा॥  
राखइ गुर जौं कोप बिधाता। गुर बिरोध नहिं कोउ जग त्राता॥3॥  

<details><summary>भावार्थ</summary>

राजा ने मुनि के चरण पकडकर कहा- हे स्वामी! सत्य ही है। ब्राह्मण और गुरु के क्रोध से, कहिए, कौन रक्षा कर सकता है? यदि ब्रह्मा भी क्रोध करें, तो गुरु बचा लेते हैं, पर गुरु से विरोध करने पर जगत में कोई भी बचाने वाला नहीं है॥3॥  
</details>

जौं न चलब हम कहे तुम्हारें। होउ नास नहिं सोच हमारें॥  
एकहिं डर डरपत मन मोरा। प्रभु महिदेव श्राप अति घोरा॥4॥  

<details><summary>भावार्थ</summary>

यदि मैं आपके कथन के अनुसार नहीं चलूँगा, तो (भले ही) मेरा नाश हो जाए। मुझे इसकी चिन्ता नहीं है। मेरा मन तो हे प्रभो! (केवल) एक ही डर से डर रहा है कि ब्राह्मणों का शाप बडा भयानक होता है॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-063.mp3"></div>