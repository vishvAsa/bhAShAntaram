+++
title = "03 चौपाई"

+++
रावन मरन मनुज कर जाचा। प्रभु बिधि बचनु कीन्ह चह साचा॥  
जौं नहिं जाउँ रहइ पछितावा। करत बिचारु न बनत बनावा॥1॥  

<details><summary>भावार्थ</summary>

रावण ने (ब्रह्माजी से) अपनी मृत्यु मनुष्य के हाथ से माँगी थी। ब्रह्माजी के वचनों को प्रभु सत्य करना चाहते हैं। मैं जो पास नहीं जाता हूँ तो बडा पछतावा रह जाएगा। इस प्रकार शिवजी विचार करते थे, परन्तु कोई भी युक्ति ठीक नहीं बैठती थी॥1॥  
</details>

ऐहि बिधि भए सोचबस ईसा। तेही समय जाइ दससीसा॥  
लीन्ह नीच मारीचहि सङ्गा। भयउ तुरउ सोइ कपट कुरङ्गा॥2॥  

<details><summary>भावार्थ</summary>

इस प्रकार महादेवजी चिन्ता के वश हो गए। उसी समय नीच रावण ने जाकर मारीच को साथ लिया और वह (मारीच) तुरन्त कपट मृग बन गया॥2॥  
</details>

करि छलु मूढ हरी बैदेही। प्रभु प्रभाउ तस बिदित न तेही॥  
मृग बधि बन्धु सहित हरि आए। आश्रमु देखि नयन जल छाए॥3॥  

<details><summary>भावार्थ</summary>

मूर्ख (रावण) ने छल करके सीताजी को हर लिया। उसे श्री रामचन्द्रजी के वास्तविक प्रभाव का कुछ भी पता न था। मृग को मारकर भाई लक्ष्मण सहित श्री हरि आश्रम में आए और उसे खाली देखकर (अर्थात्‌ वहाँ सीताजी को न पाकर) उनके नेत्रों में आँसू भर आए॥3॥  
</details>

बिरह बिकल नर इव रघुराई। खोजत बिपिन फिरत दोउ भाई॥  
कबहूँ जोग बियोग न जाकें। देखा प्रगट बिरह दुखु ताकें॥4॥  

<details><summary>भावार्थ</summary>

श्री रघुनाथजी मनुष्यों की भाँति विरह से व्याकुल हैं और दोनों भाई वन में सीता को खोजते हुए फिर रहे हैं। जिनके कभी कोई संयोग-वियोग नहीं है, उनमें प्रत्यक्ष विरह का दुःख देखा गया॥4॥  
</details>

<div class="audioEmbed"  caption="AIR-वाचनम्" src="https://archive
.org/download/rAmcharitmAnas-AIR/EPI-023.mp3"></div>