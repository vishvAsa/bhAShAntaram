+++
title = "02 चौपाई"

+++
कह तापस नृप ऐसेइ होऊ। कारन एक कठिन सुनु सोऊ॥  
कालउ तुअ पद नाइहि सीसा। एक बिप्रकुल छाडि महीसा॥1॥  

<details><summary>भावार्थ</summary>

तपस्वी ने कहा- हे राजन्‌! ऐसा ही हो, पर एक बात कठिन है, उसे भी सुन लो। हे पृथ्वी के स्वामी! केवल ब्राह्मण कुल को छोड काल भी तुम्हारे चरणों पर सिर नवाएगा॥1॥  
</details>

तपबल बिप्र सदा बरिआरा। तिन्ह के कोप न कोउ रखवारा॥  
जौं बिप्रन्ह बस करहु नरेसा। तौ तुअ बस बिधि बिष्नु महेसा॥2॥  

<details><summary>भावार्थ</summary>

तप के बल से ब्राह्मण सदा बलवान रहते हैं। उनके क्रोध से रक्षा करने वाला कोई नहीं है। हे नरपति! यदि तुम ब्राह्मणों को वश में कर लो, तो ब्रह्मा, विष्णु और महेश भी तुम्हारे अधीन हो जाएँगे॥2॥  
</details>

चल न ब्रह्मकुल सन बरिआई। सत्य कहउँ दोउ भुजा उठाई॥  
बिप्र श्राप बिनु सुनु महिपाला। तोर नास नहिं कवनेहुँ काला॥3॥  

<details><summary>भावार्थ</summary>

ब्राह्मण कुल से जोर जबर्दस्ती नहीं चल सकती, मैं दोनों भुजा उठाकर सत्य कहता हूँ। हे राजन्‌! सुनो, ब्राह्मणों के शाप बिना तुम्हारा नाश किसी काल में नहीं होगा॥3॥  
</details>

हरषेउ राउ बचन सुनि तासू। नाथ न होइ मोर अब नासू॥  
तव प्रसाद प्रभु कृपानिधाना। मो कहुँ सर्बकाल कल्याना॥4॥  

<details><summary>भावार्थ</summary>

राजा उसके वचन सुनकर बडा प्रसन्न हुआ और कहने लगा- हे स्वामी! मेरा नाश अब नहीं होगा। हे कृपानिधान प्रभु! आपकी कृपा से मेरा सब समय कल्याण होगा॥4॥
</details>

