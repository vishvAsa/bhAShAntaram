+++
title = "02 चौपाई"

+++
नाम प्रसाद सम्भु अबिनासी। साजु अमङ्गल मङ्गल रासी॥  
सुक सनकादि सिद्ध मुनि जोगी। नाम प्रसाद ब्रह्मसुख भोगी॥1॥  

<details><summary>भावार्थ</summary>

नाम ही के प्रसाद से शिवजी अविनाशी हैं और अमङ्गल वेष वाले होने पर भी मङ्गल की राशि हैं। शुकदेवजी और सनकादि सिद्ध, मुनि, योगी गण नाम के ही प्रसाद से ब्रह्मानन्द को भोगते हैं॥1॥  
</details>

नारद जानेउ नाम प्रतापू। जग प्रिय हरि हरि हर प्रिय आपू॥  
नामु जपत प्रभु कीन्ह प्रसादू। भगत सिरोमनि भे प्रहलादू॥2॥  

<details><summary>भावार्थ</summary>

नारदजी ने नाम के प्रताप को जाना है। हरि सारे संसार को प्यारे हैं, (हरि को हर प्यारे हैं) और आप (श्री नारदजी) हरि और हर दोनों को प्रिय हैं। नाम के जपने से प्रभु ने कृपा की, जिससे प्रह्लाद, भक्त शिरोमणि हो गए॥2॥  
</details>

ध्रुवँ सगलानि जपेउ हरि नाऊँ। पायउ अचल अनूपम ठाऊँ॥  
सुमिरि पवनसुत पावन नामू। अपने बस करि राखे रामू॥3॥  

<details><summary>भावार्थ</summary>

ध्रुवजी ने ग्लानि से (विमाता के वचनों से दुःखी होकर सकाम भाव से) हरि नाम को जपा और उसके प्रताप से अचल अनुपम स्थान (ध्रुवलोक) प्राप्त किया। हनुमान्‌जी ने पवित्र नाम का स्मरण करके श्री रामजी को अपने वश में कर रखा है॥3॥  
</details>

अपतु अजामिलु गजु गनिकाऊ। भए मुकुत हरि नाम प्रभाऊ॥  
कहौं कहाँ लगि नाम बडाई। रामु न सकहिं नाम गुन गाई॥4॥  

भावार्थ:-नीच अजामिल, गज और गणिका (वेश्या) भी श्री हरि के नाम के प्रभाव से मुक्त हो गए। मैं नाम की बडाई कहाँ तक कहूँ, राम भी नाम के गुणों को नहीं गा सकते॥4॥  