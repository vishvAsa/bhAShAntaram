+++
title = "03 छन्द"

+++
सो नयन गोचर जासु गुन नित नेति कहि श्रुति गावहीं।  
जिति पवन मन गो निरस करि मुनि ध्यान कबहुँक पावहीं॥  
मोहि जानि अति अभिमान बस प्रभु कहेउ राखु सरीरही।  
अस कवन सठ हठि काटि सुरतरु बारि करिहि बबूरही॥1॥  

<details><summary>मूल</summary>

सो नयन गोचर जासु गुन नित नेति कहि श्रुति गावहीं।  
जिति पवन मन गो निरस करि मुनि ध्यान कबहुँक पावहीं॥  
मोहि जानि अति अभिमान बस प्रभु कहेउ राखु सरीरही।  
अस कवन सठ हठि काटि सुरतरु बारि करिहि बबूरही॥1॥  
</details>

<details><summary>भावार्थ</summary>

श्रुतियाँ 'नेति-नेति' कहकर निरन्तर जिनका गुणगान करती रहती हैं तथा प्राण और मन को जीतकर एवं इन्द्रियों को (विषयों के रस से सर्वथा) नीरस बनाकर मुनिगण ध्यान में जिनकी कभी क्वचित्‌ ही झलक पाते हैं, वे ही प्रभु (आप) साक्षात्‌ मेरे सामने प्रकट हैं। आपने मुझे अत्यन्त अभिमानवश जानकर यह कहा कि तुम शरीर रख लो, परन्तु ऐसा मूर्ख कौन होगा जो हठपूर्वक कल्पवृक्ष को काटकर उससे बबूर के बाड लगाएगा (अर्थात्‌ पूर्णकाम बना देने वाले आपको छोडकर आपसे इस नश्वर शरीर की रक्षा चाहेगा?)॥1॥  
</details>

अब नाथ करि करुना बिलोकहु देहु जो बर मागऊँ।  
जेहि जोनि जन्मौं कर्म बस तहँ राम पद अनुरागऊँ॥  
यह तनय मम सम बिनय बल कल्यानप्रद प्रभु लीजिये।  
गहि बाँह सुर नर नाह आपन दास अङ्गद कीजिये॥2॥  

<details><summary>मूल</summary>

अब नाथ करि करुना बिलोकहु देहु जो बर मागऊँ।  
जेहि जोनि जन्मौं कर्म बस तहँ राम पद अनुरागऊँ॥  
यह तनय मम सम बिनय बल कल्यानप्रद प्रभु लीजिये।  
गहि बाँह सुर नर नाह आपन दास अङ्गद कीजिये॥2॥  
</details>

<details><summary>भावार्थ</summary>

हे नाथ! अब मुझ पर दयादृष्टि कीजिए और मैं जो वर माँगता हूँ उसे दीजिए। मैं कर्मवश जिस योनि में जन्म लूँ, वहीं श्री रामजी (आप) के चरणों में प्रेम करूँ! हे कल्याणप्रद प्रभो! यह मेरा पुत्र अङ्गद विनय और बल में मेरे ही समान है, इसे स्वीकार कीजिए और हे देवता और मनुष्यों के नाथ! बाँह पकडकर इसे अपना दास बनाइए ॥2॥  
</details>

