+++
title = "02 चौपाई"

+++
जदपि नाथ बहु अवगुन मोरें। सेवक प्रभुहि परै जनि भोरें॥  
नाथ जीव तव मायाँ मोहा। सो निस्तरइ तुम्हारेहिं छोहा॥1॥  

<details><summary>भावार्थ</summary>

एहे नाथ! यद्यपि मुझ में बहुत से अवगुण हैं, तथापि सेवक स्वामी की विस्मृति में न पडे (आप उसे न भूल जाएँ)। हे नाथ! जीव आपकी माया से मोहित है। वह आप ही की कृपा से निस्तार पा सकता है॥1॥  
</details>

ता पर मैं रघुबीर दोहाई। जानउँ नहिं कछु भजन उपाई॥  
सेवक सुत पति मातु भरोसें। रहइ असोच बनइ प्रभु पोसें॥2॥  

<details><summary>भावार्थ</summary>

उस पर हे रघुवीर! मैं आपकी दुहाई (शपथ) करके कहता हूँ कि मैं भजन-साधन कुछ नहीं जानता। सेवक स्वामी के और पुत्र माता के भरोसे निश्चिन्त रहता है। प्रभु को सेवक का पालन-पोषण करते ही बनता है (करना ही पडता है)॥2॥  
</details>

अस कहि परेउ चरन अकुलाई। निज तनु प्रगटि प्रीति उर छाई॥  
तब रघुपति उठाई उर लावा। निज लोचन जल सीञ्चि जुडावा॥3॥  

<details><summary>भावार्थ</summary>

ऐसा कहकर हनुमान्‌जी अकुलाकर प्रभु के चरणों पर गिर पडे, उन्होन्ने अपना असली शरीर प्रकट कर दिया। उनके हृदय में प्रेम छा गया। तब श्री रघुनाथजी ने उन्हें उठाकर हृदय से लगा लिया और अपने नेत्रों के जल से सीञ्चकर शीतल किया॥3॥  
</details>

सुनु कपि जियँ मानसि जनि ऊना। तैं मम प्रिय लछिमन ते दूना॥  
समदरसी मोहि कह सब कोऊ। सेवक प्रिय अनन्य गति सोऊ॥4॥  

<details><summary>भावार्थ</summary>

(फिर कहा-) हे कपि! सुनो, मन में ग्लानि मत मानना (मन छोटा न करना)। तुम मुझे लक्ष्मण से भी दूने प्रिय हो। सब कोई मुझे समदर्शी कहते हैं (मेरे लिए न कोई प्रिय है न अप्रिय) पर मुझको सेवक प्रिय है, क्योङ्कि वह अनन्यगति होता है (मुझे छोडकर उसको कोई दूसरा सहारा नहीं होता)॥4॥  
</details>

