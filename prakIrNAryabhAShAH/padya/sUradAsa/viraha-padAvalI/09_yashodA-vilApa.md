+++
title = "०९ यशोदा-विलाप"

+++


## राग अड़ानौ


<details><summary>विषय (हिन्दी)</summary>

(६२)
</details>

<details open><summary>विश्वास-प्रस्तुतिः</summary>

कह ल्यायौ, तजि प्रानजिवन-धन।  
राम-कृष्न कहि मुरछि परी धर, जसुदा देखत ही पुर लोगन॥  
बिद्यमान हरि बचन स्रवन सुनि, कैसैं गए न प्रान छूटि तन।  
सुनी न कथा राम-दसरथ की, अहो न लाज भई तेरे मन॥  
मंद-हीनमति भयौ नंद अति, होत कहा पछिताने छन-छन।  
सूर नंद फिरि जाहु मधुपुरी, ल्यावहु सुत, करि कोटि जतनघन॥
</details>

<details><summary>मूल</summary>

कह ल्यायौ, तजि प्रानजिवन-धन।  
राम-कृष्न कहि मुरछि परी धर, जसुदा देखत ही पुर लोगन॥  
बिद्यमान हरि बचन स्रवन सुनि, कैसैं गए न प्रान छूटि तन।  
सुनी न कथा राम-दसरथ की, अहो न लाज भई तेरे मन॥  
मंद-हीनमति भयौ नंद अति, होत कहा पछिताने छन-छन।  
सूर नंद फिरि जाहु मधुपुरी, ल्यावहु सुत, करि कोटि जतनघन॥
</details>

<details><summary>अनुवाद (हिन्दी)</summary>

(सूरदासजीके शब्दोंमें माता कह रही हैं—व्रजराय!) मेरे प्राणोंके जीवनधनको (मथुरा) छोड़कर (वहाँसे आप) क्या लेकर आये? (यह कहती हुई) बलराम और श्रीकृष्णका नाम ले-लेकर व्रजके लोगोंके देखते-देखते यशोदाजी मूर्छित होकर पृथ्वीपर गिर पड़ीं। (फिर कुछ चेतना लौटनेपर बोलीं—) श्यामसुन्दरके सामने रहते, (उनके न लौटनेकी) बात सुनकर (आपकी) शरीरसे प्राण कैसे न छूटे! क्या आपने श्रीराम (-के वियोगमें दशरथ महाराजके प्राण त्यागने)-की कथा नहीं सुनी? अहो! आपके मनमें (लौटते हुए) लज्जा (भी) नहीं आयी। नन्दराय! आप (उस समय) विचारहीन और मन्दबुद्धि हो गये? अब क्षण-क्षणपर पश्चात्ताप करनेसे क्या होता है? व्रजराज! (तुम) फिर मथुरा जाओ और करोड़ों ठोस प्रयत्न करके मेरे (आनन्दघन) पुत्रोंको ले आओ।
</details>
