+++
title = "३८ सीतावट-वर्णन"

+++


<details open><summary>विश्वास-प्रस्तुति</summary>
जहाँ बालमीकि भए ब्याधतें मुनिंद साधु  
‘मरा मरा’ जपें सिख सुनि रिषि सातकी।  
सीयको निवास, लव-कुसको जनमथल  
तुलसी छुअत छाँह ताप गरै गातकी॥  
बिटपमहीप सुरसरित समीप सोहै,  
सीताबटु पेखत पुनीत होत पातकी।  
बारिपुर दिगपुर बीच बिलसति भूमि,  
अंकित जो जानकी-चरन-जलजातकी॥
</details>

<details><summary>मूल</summary>

जहाँ बालमीकि भए ब्याधतें मुनिंद साधु  
‘मरा मरा’ जपें सिख सुनि रिषि सातकी।  
सीयको निवास, लव-कुसको जनमथल  
तुलसी छुअत छाँह ताप गरै गातकी॥  
बिटपमहीप सुरसरित समीप सोहै,  
सीताबटु पेखत पुनीत होत पातकी।  
बारिपुर दिगपुर बीच बिलसति भूमि,  
अंकित जो जानकी-चरन-जलजातकी॥
</details>

<details><summary>अनुवाद (हिन्दी)</summary>

जहाँ सप्तर्षियोंका उपदेश सुनकर (राममन्त्रको उलटे क्रमसे) ‘मरा-मरा’ जपते हुए वाल्मीकिजी व्याधसे महामुनि साधु हो गये, जो श्रीसीताजीका निवासस्थान और कुश तथा लवका जन्मस्थान था, तुलसीदासजी कहते हैं—जहाँकी छायाका स्पर्श होते ही शरीरका सारा ताप शान्त हो जाता है, वह वृक्षराज सीतावट श्रीगङ्गाजीके तटपर शोभायमान है। उसके दर्शनमात्रसे पापी पुरुष भी पवित्र हो जाता है। यह स्थान वारिपुर और दिगपुर—इन दो गाँवोंके बीचमें है* और श्रीजानकीजीके चरणकमलोंसे अङ्कित है॥ १३८॥
</details>

<details><summary>पादटिप्पनी</summary>

* यह स्थान प्रयाग और काशीके बीचमें सीतामढ़ी नामसे प्रसिद्ध है।
</details>

<details open><summary>विश्वास-प्रस्तुति</summary>
मरकतबरन परन, फल मानिक-से  
लसै जटाजूट जनु रूपबेष हरु है।  
सुषमाको ढेरु कैधौं सुकृत-सुमेरु कैधौं,  
संपदा सकल मुद-मंगलको घरु है॥  
देत अभिमत जो समेत प्रीति सेइये  
प्रतीति मानि तुलसी, बिचारि काको थरु है।  
सुरसरि निकट सुहावनी अवनि सोहै  
रामरवनीको बटु कलि कामतरु है॥
</details>

<details><summary>मूल</summary>

मरकतबरन परन, फल मानिक-से  
लसै जटाजूट जनु रूपबेष हरु है।  
सुषमाको ढेरु कैधौं सुकृत-सुमेरु कैधौं,  
संपदा सकल मुद-मंगलको घरु है॥  
देत अभिमत जो समेत प्रीति सेइये  
प्रतीति मानि तुलसी, बिचारि काको थरु है।  
सुरसरि निकट सुहावनी अवनि सोहै  
रामरवनीको बटु कलि कामतरु है॥
</details>

<details><summary>अनुवाद (हिन्दी)</summary>

उसके पत्ते मरकतमणिके समान हरे तथा फल माणिक्यके सदृश (लाल रंगके) हैं। अपनी जटाओंके कारण वह ऐसी शोभा देता है, मानो वृक्षरूपमें महादेवजी ही हों। वह मानो सुन्दरताका पुञ्ज है, अथवा सुकृतका सुमेरु है, किंवा सब प्रकारकी सम्पत्ति, आनन्द और मङ्गलका घर है। यदि ‘यह किसका स्थान है’ [अर्थात् जानकीजीका निवासस्थल है] इसका विचार करके विश्वास और प्रीतिपूर्वक उसका सेवन किया जाय तो वह सब प्रकारके इच्छित फल देता है। वह सुन्दर भूमि श्रीगङ्गाजीके तटपर सुशोभित है; यह रामवल्लभा श्रीजानकीजीका वट कलियुगमें कल्पवृक्षके समान है॥ १३९॥
</details>

<details open><summary>विश्वास-प्रस्तुति</summary>
देवधुनि पास, मुनिबासु, श्रीनिवासु जहाँ,  
प्राकृतहुँ बट-बूट बसत पुरारि हैं।  
जोग-जप-जागको, बिरागको पुनीत पीठु  
रागिन पै सीठ डीठि बाहरी निहारि हैं॥  
‘आयसु’, ‘आदेस’, ‘बाबू’ भलो-भलो भावसिद्ध  
तुलसी बिचारि जोगी कहत पुकारि हैं।  
रामभगतनको तौ कामतरुतें अधिक,  
सियबटु सेयें करतल फल चारि हैं॥
</details>

<details><summary>मूल</summary>

देवधुनि पास, मुनिबासु, श्रीनिवासु जहाँ,  
प्राकृतहुँ बट-बूट बसत पुरारि हैं।  
जोग-जप-जागको, बिरागको पुनीत पीठु  
रागिन पै सीठ डीठि बाहरी निहारि हैं॥  
‘आयसु’, ‘आदेस’, ‘बाबू’ भलो-भलो भावसिद्ध  
तुलसी बिचारि जोगी कहत पुकारि हैं।  
रामभगतनको तौ कामतरुतें अधिक,  
सियबटु सेयें करतल फल चारि हैं॥
</details>

<details><summary>अनुवाद (हिन्दी)</summary>

साधारण वटवृक्षमें भी श्रीमहादेवजीका निवास होता है, फिर इसके समीप तो गङ्गाजीका तट तथा मुनिवर वाल्मीकिजीका आश्रम है; जहाँ श्रीसीताजीने निवास किया था। [अत: इसकी महिमाका तो वर्णन ही कौन कर सकता है?] यह योग, जप, यज्ञ और वैराग्यके लिये तो बड़ा पवित्र पीठ है; किंतु रागी पुरुषोंको, जो इसे बाहरी दृष्टिसे देखेंगे, यह बड़ा रूखा जान पड़ता है। तुलसीदासजी कहते हैं कि यहाँके लोग विचारपूर्वक ‘जो आज्ञा’, ‘आदेश’, ‘भैया’ आदि शिष्ट शब्दोंका स्वभावसे ही प्रयोग करते हैं। यह सीतावट रामभक्तोंके लिये तो कल्पवृक्षसे भी अधिक है; क्योंकि इसका सेवन करनेसे [अर्थ, धर्म, काम और मोक्ष] चारों फल करतलगत हो जाते हैं [जब कि कल्पवृक्षसे अर्थ, धर्म और काम—केवल तीन ही फल मिलते हैं]॥ १४०॥
</details>
