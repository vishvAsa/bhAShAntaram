+++
title = "३२ रामगुणगान"

+++


<details open><summary>विश्वास-प्रस्तुति</summary>
महाराज, बलि जाउँ, राम! सेवक-सुखदायक।  
महाराज, बलि जाउँ, राम! सुन्दर, सब लायक॥  
महाराज, बलि जाउँ, राम! सब संकट-मोचन।  
महाराज, बलि जाउँ, राम! राजीवबिलोचन॥  
बलि जाउँ, राम! करुनायतन, प्रनतपाल, पातकहरन।  
बलि जाउँ, राम! कलि-भय-बिकल तुलसिदासु राखिअ सरन॥
</details>

<details><summary>मूल</summary>

महाराज, बलि जाउँ, राम! सेवक-सुखदायक।  
महाराज, बलि जाउँ, राम! सुन्दर, सब लायक॥  
महाराज, बलि जाउँ, राम! सब संकट-मोचन।  
महाराज, बलि जाउँ, राम! राजीवबिलोचन॥  
बलि जाउँ, राम! करुनायतन, प्रनतपाल, पातकहरन।  
बलि जाउँ, राम! कलि-भय-बिकल तुलसिदासु राखिअ सरन॥
</details>

<details><summary>अनुवाद (हिन्दी)</summary>

हे महाराज! हे सेवकसुखदायक राम! मैं आपकी बलि जाता हूँ। हे महाराज! हे सुन्दर और सर्वसमर्थ राम! मैं आपकी बलि जाता हूँ। हे महाराज! हे राम! आप सब संकटोंसे छुड़ानेवाले हैं। मैं आपकी बलि जाता हूँ। हे कमलनयन महाराज राम! मैं आपपर बलिहारी हूँ। आप करुणाके धाम, शरणागतरक्षक और पापोंको दूर करनेवाले हैं। हे राम! मैं आपकी बलि जाता हूँ, कलिकालके भयसे व्याकुल तुलसीदासको आप अपनी शरणमें रखिये॥ १११॥
</details>

<details open><summary>विश्वास-प्रस्तुति</summary>
जय ताड़का-सुबाहु-मथन मारीच-मानहर!  
मुनिमख-रच्छन-दच्छ, सिलातारन, करुनाकर!  
नृपगन-बल-मद सहित संभु-कोदंड-बिहंडन!  
जय कुठारधरदर्पदलन दिनकरकुलमंडन॥  
जय जनकनगर-आनंदप्रद, सुखसागर, सुषमाभवन।  
कह तुलसिदासु, सुरमुकुटमनि, जय जय जय जानकिरवन॥
</details>

<details><summary>मूल</summary>

जय ताड़का-सुबाहु-मथन मारीच-मानहर!  
मुनिमख-रच्छन-दच्छ, सिलातारन, करुनाकर!  
नृपगन-बल-मद सहित संभु-कोदंड-बिहंडन!  
जय कुठारधरदर्पदलन दिनकरकुलमंडन॥  
जय जनकनगर-आनंदप्रद, सुखसागर, सुषमाभवन।  
कह तुलसिदासु, सुरमुकुटमनि, जय जय जय जानकिरवन॥
</details>

<details><summary>अनुवाद (हिन्दी)</summary>

ताड़का और सुबाहुका नाश करनेवाले, मारीचके मदको तोड़नेवाले, विश्वामित्र मुनिके यज्ञकी रक्षामें दक्ष, शिलारूप अहल्याको तारनेवाले, करुणाकी खानि, राजाओंके मदसहित शिवजीके धनुषको तोड़नेवाले! आपकी जय हो। कुठारधर परशुरामके अभिमानको चूर्ण करनेवाले, सूर्यकुलभूषण भगवान् राम! आपकी जय हो। जनकपुरीको आनन्द देनेवाले, परम सुखसागर, शोभाधाम श्रीरामचन्द्रजी! आपकी जय हो। तुलसीदासजी कहते हैं कि देवताओंके मुकुटमणि जानकीरमण श्रीरामचन्द्रजीकी जय हो! जय हो!! जय हो!!!॥ ११२॥
</details>

<details open><summary>विश्वास-प्रस्तुति</summary>
जय जयंत-जयकर, अनंत, सज्जनजनरंजन!  
जय बिराध-बध-बिदुष, बिबुध-मुनिगन-भय-भंजन!  
जय निसिचरी-बिरूप-करन रघुबंसबिभूषन!  
सुभट चतुर्दस-सहस दलन त्रिसिरा-खर-दूषन॥  
जय दंडकबन-पावन-करन, तुलसिदास-संसय-समन!  
जगबिदित-जगतमनि, जयति जय जय जय जय जानकिरमन!
</details>

<details><summary>मूल</summary>

जय जयंत-जयकर, अनंत, सज्जनजनरंजन!  
जय बिराध-बध-बिदुष, बिबुध-मुनिगन-भय-भंजन!  
जय निसिचरी-बिरूप-करन रघुबंसबिभूषन!  
सुभट चतुर्दस-सहस दलन त्रिसिरा-खर-दूषन॥  
जय दंडकबन-पावन-करन, तुलसिदास-संसय-समन!  
जगबिदित-जगतमनि, जयति जय जय जय जय जानकिरमन!
</details>

<details><summary>अनुवाद (हिन्दी)</summary>

जयन्तको जीतनेवाले अन्तरहित और साधुजनोंको आनन्द देनेवाले रामजी! आपकी जय हो। विराधके वधमें कुशल तथा देवता और मुनिगणोंका भय दूर करनेवाले प्रभु राम! आपकी जय हो। राक्षसी (शूर्पणखा) को रूपरहित करनेवाले, रघुकुलके भूषण! आपकी जय हो। चौदह सहस्र वीरों और खर-दूषण, त्रिशिराका नाश करनेवाले! आपकी जय हो। दण्डकवनको पवित्र करनेवाले तथा तुलसीदासके संशयका नाश करनेवाले! आपकी जय हो। संसारमें प्रख्यात तथा जगत् के प्रकाशक जानकीरमण भगवान् राम! आपकी जय हो! जय हो!! जय हो!!!॥ ११३॥
</details>

<details open><summary>विश्वास-प्रस्तुति</summary>
जय मायामृगमथन, गीध-सबरी-उद्धारन!  
जय कबंधसूदन बिसाल तरु ताल बिदारन!  
दवन बालि बलसालि, थपन सुग्रीव, संतहित!  
कपि कराल भट भालु कटक पालन, कृपालचित!  
जय सिय-बियोग-दुख हेतु कृत-सेतुबंध बारिधिदमन!  
दससीस बिभीषन अभयप्रद, जय जय जय जानकिरमन!
</details>

<details><summary>मूल</summary>

जय मायामृगमथन, गीध-सबरी-उद्धारन!  
जय कबंधसूदन बिसाल तरु ताल बिदारन!  
दवन बालि बलसालि, थपन सुग्रीव, संतहित!  
कपि कराल भट भालु कटक पालन, कृपालचित!  
जय सिय-बियोग-दुख हेतु कृत-सेतुबंध बारिधिदमन!  
दससीस बिभीषन अभयप्रद, जय जय जय जानकिरमन!
</details>

<details><summary>अनुवाद (हिन्दी)</summary>

मायामृगरूप मारीचको मारनेवाले तथा जटायु और शबरीका उद्धार करनेवाले भगवान् राम! आपकी जय हो। कबन्धको मारनेवाले और बड़े-बड़े ताड़के वृक्षोंको विदीर्ण करनेवाले प्रभु राम! आपकी जय हो। बलसम्पन्न वालिका नाश करनेवाले, सुग्रीवको राज्य देनेवाले तथा संतोंका हित करनेवाले! आपकी जय हो। भयानक भालु और वानर वीरोंके कटकका पालन करनेवाले दयार्द्रचित्त रघुनाथजी! आपकी जय हो। जानकीजीके वियोगजनित दु:खके कारण समुद्रका दमन करके उसपर सेतु बाँधनेवाले रामजी! आपकी जय हो तथा रावणसे विभीषणको अभय देनेवाले हे जानकीरमण! आपकी जय हो! जय हो!! जय हो!!!॥ ११४॥
</details>
