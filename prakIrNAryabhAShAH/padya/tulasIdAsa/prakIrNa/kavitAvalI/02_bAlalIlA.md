+++
title = "०२ बाललीला"

+++


<details open><summary>विश्वास-प्रस्तुति</summary>
कबहूँ ससि मागत आरि करैं कबहूँ प्रतिबिंब निहारि डरैं।  
कबहूँ करताल बजाइकै नाचत मातु सबै मन मोद भरैं॥  
कबहूँ रिसिआइ कहैं हठिकै पुनि लेत सोई जेहि लागि अरैं।  
अवधेसके बालक चारि सदा तुलसी-मन-मंदिरमें बिहरैं॥
</details>

<details><summary>मूल</summary>

कबहूँ ससि मागत आरि करैं कबहूँ प्रतिबिंब निहारि डरैं।  
कबहूँ करताल बजाइकै नाचत मातु सबै मन मोद भरैं॥  
कबहूँ रिसिआइ कहैं हठिकै पुनि लेत सोई जेहि लागि अरैं।  
अवधेसके बालक चारि सदा तुलसी-मन-मंदिरमें बिहरैं॥
</details>

<details><summary>अनुवाद (हिन्दी)</summary>

कभी चन्द्रमाको माँगनेका हठ करते हैं, कभी अपनी परछाहीं देखकर डरते हैं, कभी हाथसे ताली बजा-बजाकर नाचते हैं, जिससे सब माताओंके हृदय आनन्दसे भर जाते हैं। कभी रूठकर हठपूर्वक कुछ कहते (माँगते हैं) और जिस वस्तुके लिये अड़ते हैं, उसे लेकर ही मानते हैं। अयोध्यापति महाराज दशरथके वे चारों बालक तुलसीदासके मनमन्दिरमें सदैव विहार करें॥ ४॥
</details>

<details open><summary>विश्वास-प्रस्तुति</summary>
बर दंतकी पंगति कुंदकली अधराधर-पल्लव खोलनकी।  
चपला चमकैं घन बीच जगै छबि मोतिन माल अमोलनकी॥  
घुँघुरारि लटैं लटकैं मुख ऊपर कुंडल लोल कपोलनकी।  
नेवछावरि प्रान करै तुलसी बलि जाउँ लला इन बोलनकी॥
</details>

<details><summary>मूल</summary>

बर दंतकी पंगति कुंदकली अधराधर-पल्लव खोलनकी।  
चपला चमकैं घन बीच जगै छबि मोतिन माल अमोलनकी॥  
घुँघुरारि लटैं लटकैं मुख ऊपर कुंडल लोल कपोलनकी।  
नेवछावरि प्रान करै तुलसी बलि जाउँ लला इन बोलनकी॥
</details>

<details><summary>अनुवाद (हिन्दी)</summary>

कुन्दकलीके समान उज्ज्वलवर्ण दन्तावली, अधरपुटोंका खोलना और अमूल्य मुक्तामालाओंकी छवि ऐसी जान पड़ती है मानो श्याम मेघके भीतर बिजली चमकती हो। मुखपर घुँघराली अलकें लटक रही हैं। तुलसीदासजी कहते हैं—लल्ला! मैं कुण्डलोंकी झलकसे सुशोभित तुम्हारे कपोलों और इन अमोल बोलोंपर अपने प्राण न्योछावर करता हूँ॥ ५॥
</details>

<details open><summary>विश्वास-प्रस्तुति</summary>
पदकंजनि मंजु बनीं पनहीं धनुहीं सर पंकज-पानि लिएँ।  
लरिका सँग खेलत डोलत हैं सरजू-तट चौहट हाट हिएँ॥  
तुलसी अस बालक-सों नहिं नेहु कहा जप जोग समाधि किएँ।  
नर वे खर सूकर स्वान समान कहौ जगमें फलु कौन जिएँ॥
</details>

<details><summary>मूल</summary>

पदकंजनि मंजु बनीं पनहीं धनुहीं सर पंकज-पानि लिएँ।  
लरिका सँग खेलत डोलत हैं सरजू-तट चौहट हाट हिएँ॥  
तुलसी अस बालक-सों नहिं नेहु कहा जप जोग समाधि किएँ।  
नर वे खर सूकर स्वान समान कहौ जगमें फलु कौन जिएँ॥
</details>

<details><summary>अनुवाद (हिन्दी)</summary>

उनके चरणकमलोंमें मनोहर जूतियाँ सुशोभित हैं, वे करकमलोंमें छोटा-सा धनुष-बाण लिये हुए हैं, बालकोंके साथ सरयूजीके किनारे, चौराहे और बाजारोंमें खेलते फिरते हैं। तुलसीदासजी कहते हैं—यदि ऐसे बालकोंसे प्रेम न हुआ तो बताइये जप, योग अथवा समाधि करनेसे क्या लाभ है? वे लोग तो गधों, शूकरों और कुत्तोंके समान हैं, बताइये, संसारमें उनके जीनेका क्या फल है?॥ ६॥
</details>

<details open><summary>विश्वास-प्रस्तुति</summary>
सरजू बर तीरहिं तीर फिरैं रघुबीर सखा अरु बीर सबै।  
धनुहीं कर तीर, निषंग कसें कटि पीत दुकूल नवीन फबै॥  
तुलसी तेहि औसर लावनिता दस चारि नौ तीन इकीस सबै।  
मति भारति पंगु भई जो निहारि बिचारि फिरी उपमा न पबै॥
</details>

<details><summary>मूल</summary>

सरजू बर तीरहिं तीर फिरैं रघुबीर सखा अरु बीर सबै।  
धनुहीं कर तीर, निषंग कसें कटि पीत दुकूल नवीन फबै॥  
तुलसी तेहि औसर लावनिता दस चारि नौ तीन इकीस सबै।  
मति भारति पंगु भई जो निहारि बिचारि फिरी उपमा न पबै॥
</details>

<details><summary>अनुवाद (हिन्दी)</summary>

श्रीरघुनाथजी उनके सखा और सब भाई पवित्र सरयू नदीके किनारे-किनारे घूमते फिरते हैं। उनके हाथमें छोटे-छोटे धनुष-बाण हैं, कमरमें तरकस कसा हुआ है और शरीरपर नूतन पीताम्बर सुशोभित है। तुलसीदासजी कहते हैं श्रीशारदाकी मति उस समयकी सुन्दरताकी उपमा चौदहों भुवन, नवों खण्ड, तीनों लोक और इक्कीसों ब्रह्माण्डोंमें जब विचारपूर्वक खोजनेपर भी नहीं पा सकी, तब कुण्ठित हो गयी*॥ ७॥
</details>

<details><summary>पादटिप्पनी</summary>

* उस समय शोभाकी उपमा पानेके लिये शारदा दसों यामल-तन्त्र, चारों उपवेद, नवों व्याकरण, वेदत्रायी और इक्कीसों ब्रह्माण्डोंमें सर्वत्र फिरी, परंतु उन सबको देख और विचारकर भी उसकी बुद्धि कुण्ठित हो गयी। अर्थात् उसे उस शोभाके योग्य कोई भी उपमा नहीं मिली।  
काशी-नागरी-प्रचारिणी-सभाकी प्रतिमें यों अर्थ है—  
दस गुण माधुर्यके (रूप, लावण्य, सौन्दर्य, माधुर्य, सौकुमार्य, यौवन, सुगन्ध, सुवेश, स्वच्छता, उज्ज्वलता)।  
चार गुण प्रतापके (ऐश्वर्य, वीर्य, तेज, बल)।  
ऐश्वर्यके नौ गुण (भाग्य, अदभ्रता, नियतात्मता, वशीकरण, वाग्मित्व, सर्वज्ञता, संहनन, स्थिरता, वदान्यता)।  
सहज या प्रकृतिके तीन गुण (सौम्यता, रमण, व्यापकता)।  
यशके इक्कीस गुण (सुशीलता, वात्सल्य, सुलभता, गम्भीरता, क्षमा, दया, करुणा, आर्द्रता, उदारता, आर्जव, शरण्यत्व, सौहार्द, चातुर्य, प्रीतिपालकत्व, कृतज्ञता, ज्ञान, नीति, लोकप्रियता, कुलीनता, अनुराग, निवर्हणता)।
</details>
