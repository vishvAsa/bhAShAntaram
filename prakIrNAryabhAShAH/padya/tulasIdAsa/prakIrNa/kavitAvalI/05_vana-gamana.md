+++
title = "०५ वन-गमन"

+++


<details open><summary>विश्वास-प्रस्तुति</summary>
कीरके कागर ज्यों नृपचीर, बिभूषन उप्पम अंगनि पाई।  
औध तजी मगबासके रूख ज्यों, पंथके साथ ज्यों लोग-लोगाई॥  
संग सुबंधु, पुनीत प्रिया, मनो धर्मु क्रिया धरि देह सुहाई।  
राजिवलोचन रामु चले तजि बापको राजु बटाउ कीं नाई॥
</details>

<details><summary>मूल</summary>

कीरके कागर ज्यों नृपचीर, बिभूषन उप्पम अंगनि पाई।  
औध तजी मगबासके रूख ज्यों, पंथके साथ ज्यों लोग-लोगाई॥  
संग सुबंधु, पुनीत प्रिया, मनो धर्मु क्रिया धरि देह सुहाई।  
राजिवलोचन रामु चले तजि बापको राजु बटाउ कीं नाई॥
</details>

<details><summary>अनुवाद (हिन्दी)</summary>

श्रीरामके अङ्गोंने राजोचित वस्त्रों और अलंकारोंका त्यागकर वही शोभा पायी जो सुग्गा अपने पंखोंको त्यागकर पाता है। अयोध्याको मार्गनिवास (चट्टी) के वृक्षों और वहाँके स्त्री-पुरुषोंको रास्तेके साथियोंके समान त्याग दिया। साथमें सुन्दर भाई और पवित्र प्रिया ऐसे मालूम होते हैं, मानो धर्म और क्रिया सुन्दर देह धारण किये हुए हों। कमलनयन श्रीरामचन्द्रजी अपने पिताका राज्य बटोहीकी तरह छोड़कर चल दिये॥ १॥  
[जैसे सुग्गा वसन्त-ऋतुमें अपने पुराने पंखोंको त्यागकर आनन्दित होता है, वैसे ही श्रीरामचन्द्रजीने राजवस्त्र और अलंकारोंको आनन्दसे त्याग दिया। जैसे रास्तेमें निवासस्थानके वृक्षको त्यागनेमें कुछ भी खेद नहीं होता, वैसे ही उन्होंने अयोध्याको सहर्ष त्याग दिया और रास्तेके संगी-साथियोंको त्यागनेमें जैसे मोह नहीं सताता, वैसे ही पुरवासी नर-नारियोंको त्यागनेमें उन्हें कोई हिचकिचाहट नहीं हुई। तात्पर्य यह कि जैसे बटोही मार्गकी सब वस्तुओंको बिना खेद त्यागकर चला जाता है, वैसे ही श्रीरामचन्द्रजी अपने पिताके राज्यादिको किसी अन्य पुरुषके समान त्यागकर चल दिये।]
</details>

<details open><summary>विश्वास-प्रस्तुति</summary>
कागर कीर ज्यों भूषन-चीर सरीरु लस्यो तजि नीरु ज्यों काई।  
मातु-पिता प्रिय लोग सबै सनमानि सुभायँ सनेह सगाई॥  
संग सुभामिनि, भाइ भलो, दिन द्वै जनु औध हुते पहुनाई।  
राजिवलोचन रामु चले तजि बापको राजु बटाउ कीं नाईं॥
</details>

<details><summary>मूल</summary>

कागर कीर ज्यों भूषन-चीर सरीरु लस्यो तजि नीरु ज्यों काई।  
मातु-पिता प्रिय लोग सबै सनमानि सुभायँ सनेह सगाई॥  
संग सुभामिनि, भाइ भलो, दिन द्वै जनु औध हुते पहुनाई।  
राजिवलोचन रामु चले तजि बापको राजु बटाउ कीं नाईं॥
</details>

<details><summary>अनुवाद (हिन्दी)</summary>

भगवान् के लिये वस्त्र और आभूषण तोतेके पंखके समान थे। उन्हें त्याग देनेपर उनका शरीर ऐसा सुशोभित हुआ, जैसे काईको हटानेपर जल। माता-पिता और प्रिय लोगोंको स्वभावसे ही उनके स्नेह और सम्बन्धानुसार सम्मानित कर कमलनयन भगवान् राम साथमें सुन्दर स्त्री और भले भाईको ले अपने पिताका राज्य अन्य पुरुषकी भाँति छोड़कर चल दिये, मानो वे अयोध्यामें दो ही दिनकी मेहमानीपर थे॥ २॥
</details>

<details open><summary>विश्वास-प्रस्तुति</summary>
सिथिल सनेहँ कहैं कौसिला सुमित्राजू सों,  
मैं न लखी सौति, सखी! भगिनी ज्यों सेई है।  
कहै मोहि मैया, कहौं मैं न मैया, भरतकी,  
बलैया लेहौं भैया तेरी मैया कैकेयी है॥  
तुलसी सरल भायँ रघुरायँ माय मानी,  
काय-मन-बानीहूँ न जानी कै मतेई है।  
बाम बिधि मेरो सुखु सिरिस-सुमन-सम,  
ताको छल-छुरी कोह-कुलिस लै टेई है॥
</details>

<details><summary>मूल</summary>

सिथिल सनेहँ कहैं कौसिला सुमित्राजू सों,  
मैं न लखी सौति, सखी! भगिनी ज्यों सेई है।  
कहै मोहि मैया, कहौं मैं न मैया, भरतकी,  
बलैया लेहौं भैया तेरी मैया कैकेयी है॥  
तुलसी सरल भायँ रघुरायँ माय मानी,  
काय-मन-बानीहूँ न जानी कै मतेई है।  
बाम बिधि मेरो सुखु सिरिस-सुमन-सम,  
ताको छल-छुरी कोह-कुलिस लै टेई है॥
</details>

<details><summary>अनुवाद (हिन्दी)</summary>

कौसल्याजी प्रेमसे विह्वल होकर सुमित्राजीसे कहती हैं—‘‘हे सखि! मैंने कैकेयीको कभी सौत नहीं समझा। सदा अपनी बहिनके समान उसका पालन किया। जब रामचन्द्रजी मुझको मैया कहते थे तो मैं यही कहती थी, ‘मैं तेरी नहीं, भरतकी माता हूँ। भैया! मैं तेरी बलैया लेती हूँ—तेरी माता तो कैकेयी है।’ [गोसाईंजी कहते हैं—] रामचन्द्रने भी सरल भावसे, मन-वचन-कर्मसे कैकेयीको माता ही माना, कभी विमाता नहीं समझा। परंतु वाम विधाताने हमारे सिरस-सुमन-सदृश सुकुमार सुख (को काटने) के लिये छलरूपी छुरीको वज्रपर पैनाया है’’॥ ३॥
</details>

<details open><summary>विश्वास-प्रस्तुति</summary>
कीजै कहा, जीजी जू! सुमित्रा परि पायँ कहै,  
तुलसी सहावै बिधि, सोई सहियतु है।  
रावरो सुभाउ रामजन्म ही तें जानियत,  
भरतकी मातु को कि ऐसो चहियतु है॥  
जाई राजघर, ब्याहि आई राजघर माहँ  
राज-पूतु पाएहूँ न सुखु लहियतु है।  
देह सुधागेह, ताहि मृगहूँ मलीन कियो,  
ताहू पर बाहु बिनु राहु गहियतु है॥
</details>

<details><summary>मूल</summary>

कीजै कहा, जीजी जू! सुमित्रा परि पायँ कहै,  
तुलसी सहावै बिधि, सोई सहियतु है।  
रावरो सुभाउ रामजन्म ही तें जानियत,  
भरतकी मातु को कि ऐसो चहियतु है॥  
जाई राजघर, ब्याहि आई राजघर माहँ  
राज-पूतु पाएहूँ न सुखु लहियतु है।  
देह सुधागेह, ताहि मृगहूँ मलीन कियो,  
ताहू पर बाहु बिनु राहु गहियतु है॥
</details>

<details><summary>अनुवाद (हिन्दी)</summary>

सुमित्राजी कौसल्याजीके पैरोंपर पड़कर कहती हैं—‘बहिनजी! क्या किया जाय! विधाता जो कुछ सहाता है, वह सहना ही पड़ता है। आपका स्वभाव तो रामजीके जन्महीसे जाना जाता है, परंतु भरतकी माताको क्या ऐसा करना उचित था? तुमने राजाके घरमें जन्म लिया, राजाके घर ही ब्याही गयीं, राज्याधिकारी (सर्वश्रेष्ठ) पुत्र भी पाया, पर तो भी तुम सुखलाभ न कर सकीं। देखो, चन्द्रमाका शरीर अमृतका आश्रय है; किंतु उसे मृगने कलंकित कर दिया और ऊपरसे बाहुरहित राहु भी उसे ग्रस लेता है’॥ ४॥
</details>
