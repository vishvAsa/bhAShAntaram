+++
title = "२१ राक्षस-वानर-संग्राम"

+++


<details open><summary>विश्वास-प्रस्तुति</summary>
रोष्यो रन रावनु, बोलाए बीर बानइत,  
जानत जे रीति सब संजुग समाजकी।  
चली चतुरंग चमू, चपरि हने निसान,  
सेना सराहनु जोगु रातिचरराजकी॥  
तुलसी बिलोकि कपि-भालु किलकत  
ललकत लखि ज्यों कँगाल पातरी सुनाजकी।  
रामरुख निरखि हरष्यो हियँ हनूमानु,  
मानो खेलवार खोली सीसताज बाजकी॥
</details>

<details><summary>मूल</summary>

रोष्यो रन रावनु, बोलाए बीर बानइत,  
जानत जे रीति सब संजुग समाजकी।  
चली चतुरंग चमू, चपरि हने निसान,  
सेना सराहनु जोगु रातिचरराजकी॥  
तुलसी बिलोकि कपि-भालु किलकत  
ललकत लखि ज्यों कँगाल पातरी सुनाजकी।  
रामरुख निरखि हरष्यो हियँ हनूमानु,  
मानो खेलवार खोली सीसताज बाजकी॥
</details>

<details><summary>अनुवाद (हिन्दी)</summary>

तब रावणने क्रोधित होकर युद्धके लिये बड़े यशस्वी वीरोंको बुलाया, जो युद्धकी तैयारीकी सारी रीति जानते थे। चतुरङ्गिणी सेनाने प्रस्थान किया, बड़े तपाकसे नगाड़े बजने लगे, उस समय राक्षसराज (रावण) की सेना सराहनेयोग्य थी। गोसाईंजी कहते हैं, उस सेनाको देखकर वानर और भालु किलकारी मारने लगे; जैसे कंगाल सुन्दर अन्नकी परोसी हुई पत्तल देखकर ललचाते हैं। श्रीरामचन्द्रजीका इशारा पाकर हनुमान् जी हर्षित हुए , मानो खिलाड़ी (शिकारी) ने बाजकी टोपी खोल दी (अर्थात् उसे शिकारके लिये स्वतन्त्रता दे दी)॥ ३०॥
</details>

<details open><summary>विश्वास-प्रस्तुति</summary>
साजि कै सनाह-गजगाह सउछाह दल,  
महाबली धाए बीर जातुधान धीरके।  
इहाँ भालु-बंदर बिसाल मेरु-मंदर-से  
लिए सैल-साल तोरि नीरनिधितीरके॥  
तुलसी तमकि-ताकि भिरे भारी जुद्ध क्रुद्ध,  
सेनप सराहे निज निज भट भीरके।  
रुंडनके झुंड झूमि-झूमि झुकरे-से नाचैं,  
समर सुमार सूर मारैं रघुबीरके॥
</details>

<details><summary>मूल</summary>

साजि कै सनाह-गजगाह सउछाह दल,  
महाबली धाए बीर जातुधान धीरके।  
इहाँ भालु-बंदर बिसाल मेरु-मंदर-से  
लिए सैल-साल तोरि नीरनिधितीरके॥  
तुलसी तमकि-ताकि भिरे भारी जुद्ध क्रुद्ध,  
सेनप सराहे निज निज भट भीरके।  
रुंडनके झुंड झूमि-झूमि झुकरे-से नाचैं,  
समर सुमार सूर मारैं रघुबीरके॥
</details>

<details><summary>अनुवाद (हिन्दी)</summary>

धीर रावणके महाबली वीरोंका दल कवच और गजगाह (हाथियोंकी झूल) सजाकर उत्साहपूर्वक चला। यहाँ मेरु और मन्दर पर्वतके समान विशाल वानर और भालुओंने समुद्रके किनारेके पर्वत और शालवृक्ष उखाड़ लिये। गोसाईंजी कहते हैं—फिर (दोनों दल) क्रोधित हो तमककर एक-दूसरेकी ओर ताककर भारी युद्धमें भिड़ गये। सेनापतिलोग अपने-अपने दलके वीरोंकी सराहना करने लगे। झुंड-के-झुंड रुंड (बिना सिरके धड़) झूम-झूमकर झुकरे-से (परस्पर क्रुद्ध हुए-से) नाचने लगे और श्रीरामचन्द्रके वीर युद्धमें सुमार (कठिन मार) मारने लगे॥ ३१॥
</details>

<details open><summary>विश्वास-प्रस्तुति</summary>
तीखे तुरंग कुरंग सुरंगनि साजि चढ़े छँटि छैल छबीले।  
भारी गुमान जिन्हें मनमें, कबहूँ न भए रनमें तन ढीले॥  
तुलसी लखि कै गज केहरि ज्यों झपटे, पटके सब सूर सलीले।  
भूमि परे भट घूमि कराहत, हाँकि हने हनुमान हठीले॥
</details>

<details><summary>मूल</summary>

तीखे तुरंग कुरंग सुरंगनि साजि चढ़े छँटि छैल छबीले।  
भारी गुमान जिन्हें मनमें, कबहूँ न भए रनमें तन ढीले॥  
तुलसी लखि कै गज केहरि ज्यों झपटे, पटके सब सूर सलीले।  
भूमि परे भट घूमि कराहत, हाँकि हने हनुमान हठीले॥
</details>

<details><summary>अनुवाद (हिन्दी)</summary>

जिनके मनमें बड़ा गर्व था और रणमें जिनका शरीर कभी ढीला नहीं हुआ था; ऐसे चुने हुए छबीले छैल हरिणके समान तेज भागनेवाले एवं सुन्दर रंगवाले घोड़ोंको साजकर सवार हुए। गोसाईंजी कहते हैं कि जैसे हाथीको देखकर सिंह झपटता है, उसी प्रकार हनुमान् जी लीलाहीसे सब वीरोंको झपटकर पटकने लगे और वे घूम-घूमकर पृथ्वीपर गिरने तथा कराहने लगे। इस प्रकार हठीले हनुमान् जी ललकार-ललकारकर राक्षसोंका वध करने लगे॥ ३२॥
</details>

<details open><summary>विश्वास-प्रस्तुति</summary>
सूर सँजोइल साजि सुबाजि, सुसेल धरैं बगमेल चले हैं।  
भारी भुजा भरी, भारी सरीर, बली बिजयी सब भाँति भले हैं॥  
‘तुलसी’ जिन्ह धाएँ धुकै धरनी, धरनीधर धौर धकान हले हैं।  
ते रन-तीक्खन लक्खन लाखन दानि ज्यों दारिद दाबि दले हैं॥
</details>

<details><summary>मूल</summary>

सूर सँजोइल साजि सुबाजि, सुसेल धरैं बगमेल चले हैं।  
भारी भुजा भरी, भारी सरीर, बली बिजयी सब भाँति भले हैं॥  
‘तुलसी’ जिन्ह धाएँ धुकै धरनी, धरनीधर धौर धकान हले हैं।  
ते रन-तीक्खन लक्खन लाखन दानि ज्यों दारिद दाबि दले हैं॥
</details>

<details><summary>अनुवाद (हिन्दी)</summary>

बड़े-बड़े सजीले वीर सुन्दर घोड़ोंको सजाकर और तीखे भाले धारणकर घोड़ोंकी बागडोर छोड़कर (अथवा मिलाकर बराबर-बराबर) चले। उनकी बड़ी-बड़ी भरी हुई (मांसल) भुजाएँ और भारी शरीर हैं, वे सब प्रकार बली, विजयी और सुहावने मालूम होते हैं। गोसाईंजी कहते हैं—जिनके दौड़नेसे पृथ्वी काँपने लगती है और कठिन धक्कोंसे पर्वत डोलने लगते हैं, ऐसे रणमें तीक्ष्ण लाखों वीरोंको युद्धभूमिमें लक्ष्मणजीने इस प्रकार पराभव करके नष्ट कर दिया जैसे कोई दानी पुरुष [बहुत-सी सम्पत्ति दान कर] दरिद्रताको नष्ट कर देता है॥ ३३॥
</details>

<details open><summary>विश्वास-प्रस्तुति</summary>
गहि मंदर बंदर-भालु चले, सो मनो उनये घन सावनके।  
‘तुलसी’ उत झुंड प्रचंड झुके, झपटैं भट जे सुरदावनके॥  
बिरुझे बिरुदैत जे खेत अरे, न टरे हठि बैरु बढ़ावनके।  
रन मारि मची उपरी-उपरा भलें बीर रघुप्पति रावनके॥
</details>

<details><summary>मूल</summary>

गहि मंदर बंदर-भालु चले, सो मनो उनये घन सावनके।  
‘तुलसी’ उत झुंड प्रचंड झुके, झपटैं भट जे सुरदावनके॥  
बिरुझे बिरुदैत जे खेत अरे, न टरे हठि बैरु बढ़ावनके।  
रन मारि मची उपरी-उपरा भलें बीर रघुप्पति रावनके॥
</details>

<details><summary>अनुवाद (हिन्दी)</summary>

वानर और भालु पर्वतोंको लेकर इस प्रकार चले मानो सावनकी घटा घिर आयी हो। गोसाईंजी कहते हैं कि उधर देवताओंका नाश करनेवाले (रावण) के प्रचण्ड वीर और भी झुंड-के-झुंड क्रुद्ध होकर झपटने लगे। हठपूर्वक वैर बढ़ानेवाले (रावणके) बहुत-से यशस्वी वीर जो मैदानमें अड़े थे, वे एक-दूसरेसे भिड़ गये और टालनेसे भी नहीं टलते थे। इस प्रकार श्रीरामचन्द्र और रावणके वीरोंमें ऊपरा-ऊपरी करके युद्धस्थलमें खूब लड़ाई छिड़ गयी॥ ३४॥
</details>

<details open><summary>विश्वास-प्रस्तुति</summary>
सर-तोमर सेलसमूह पँवारत, मारत बीर निसाचरके।  
इत तें तरु-ताल-तमाल चले, खर खंड प्रचंड महीधरके॥  
‘तुलसी’ करि केहरिनादु भिरे भट, खग्ग खगे, खपुआ खरके।  
नख-दंतन सों भुजदंड बिहंडत, मुंडसों मुंड परे झरकैं॥
</details>

<details><summary>मूल</summary>

सर-तोमर सेलसमूह पँवारत, मारत बीर निसाचरके।  
इत तें तरु-ताल-तमाल चले, खर खंड प्रचंड महीधरके॥  
‘तुलसी’ करि केहरिनादु भिरे भट, खग्ग खगे, खपुआ खरके।  
नख-दंतन सों भुजदंड बिहंडत, मुंडसों मुंड परे झरकैं॥
</details>

<details><summary>अनुवाद (हिन्दी)</summary>

राक्षस (रावण)के वीर तीर, बरछी और सेलोंके समूह फेंक-फेंककर मारते हैं और इधरसे ताड़ और तमालके वृक्ष तथा पर्वतोंके बड़े-बड़े पैने टुकड़े चलते हैं। गोसाईंजी कहते हैं कि सब वीर सिंहनाद करके भिड़ गये। उनमें जो शूर थे, वे तो तलवारोंके बीचमें धँस गये और कायर खिसक गये। (वानरगण) नख और दाँतोंसे भुजदण्डोंको विदीर्ण करते हैं और (भूमिपर) पड़े हुए मुण्ड एक-दूसरेका तिरस्कार करते हैं॥ ३५॥
</details>

<details open><summary>विश्वास-प्रस्तुति</summary>
रजनीचर-मत्तगयंद-घटा बिघटै मृगराजके साज लरै।  
झपटै भट कोटि महीं पटकै, गरजै, रघुबीरकी सौंह करै॥  
‘तुलसी’ उत हाँक दसाननु देत, अचेत भे बीर, को धीर धरै।  
बिरुझो रन मारुतको बिरुदैत, जो कालहु कालुसो बूझि परै॥
</details>

<details><summary>मूल</summary>

रजनीचर-मत्तगयंद-घटा बिघटै मृगराजके साज लरै।  
झपटै भट कोटि महीं पटकै, गरजै, रघुबीरकी सौंह करै॥  
‘तुलसी’ उत हाँक दसाननु देत, अचेत भे बीर, को धीर धरै।  
बिरुझो रन मारुतको बिरुदैत, जो कालहु कालुसो बूझि परै॥
</details>

<details><summary>अनुवाद (हिन्दी)</summary>

(हनुमान् जी) राक्षसरूपी मतवाले हाथियोंके समूहका नाश करते हुए सिंहके समान युद्ध करते हैं। (वे) झपटकर करोड़ों वीरोंको पृथ्वीपर पटककर गर्जते हैं और श्रीरामचन्द्रकी दुहाई देते हैं। गोस्वामीजी कहते हैं कि उधरसे रावण हाँक देता है, (जिसे सुनकर रामचन्द्रजीके पक्षके) वीर अचेत हो जाते हैं— (उस हाँकको सुनकर) कौन ऐसा है जो धैर्य धारण कर सके? यशस्वी वीर वायुनन्दन युद्धभूमिमें भिड़ गये, जो इस समय कालको भी काल-से दीख पड़ते हैं॥ ३६॥
</details>

<details open><summary>विश्वास-प्रस्तुति</summary>
जे रजनीचर बीर बिसाल, कराल बिलोकत काल न खाए।  
ते रन-रोर कपीसकिसोर बड़े बरजोर परे फग पाए॥  
लूम लपेटि, अकास निहारि कै, हाँकि हठी हनुमान चलाए।  
सूखि गे गात, चले नभ जात, परे भ्रमबात, न भूतल आए॥
</details>

<details><summary>मूल</summary>

जे रजनीचर बीर बिसाल, कराल बिलोकत काल न खाए।  
ते रन-रोर कपीसकिसोर बड़े बरजोर परे फग पाए॥  
लूम लपेटि, अकास निहारि कै, हाँकि हठी हनुमान चलाए।  
सूखि गे गात, चले नभ जात, परे भ्रमबात, न भूतल आए॥
</details>

<details><summary>अनुवाद (हिन्दी)</summary>

जिन विशाल वीर निशाचरोंको विकराल समझकर कालने भी नहीं खाया, उन रणकर्कश बलवानोंको केसरीकिशोरने अपने दाँवमें पड़े पाया और उन्हें ललकारकर हठी हनुमान् जी ने आकाशकी ओर देखते हुए पूँछमें लपेटकर फेंक दिया। उनके शरीर सूख गये और बवंडरमें पड़नेसे आकाशमें चले जा रहे हैं, लौटकर पृथ्वीपर नहीं आते॥ ३७॥
</details>

<details open><summary>विश्वास-प्रस्तुति</summary>
जो दससीसु महीधर ईसको बीस भुजा खुलि खेलनिहारो।  
लोकप, दिग्गज, दानव, देव सबै सहमे सुनि साहसु भारो॥  
बीर बड़ो बिरुदैत बली, अजहूँ जग जागत जासु पँवारो।  
सो हनुमान हन्यो मुठिकाँ गिरि गो गिरिराजु ज्यों गाजको मारो॥
</details>

<details><summary>मूल</summary>

जो दससीसु महीधर ईसको बीस भुजा खुलि खेलनिहारो।  
लोकप, दिग्गज, दानव, देव सबै सहमे सुनि साहसु भारो॥  
बीर बड़ो बिरुदैत बली, अजहूँ जग जागत जासु पँवारो।  
सो हनुमान हन्यो मुठिकाँ गिरि गो गिरिराजु ज्यों गाजको मारो॥
</details>

<details><summary>अनुवाद (हिन्दी)</summary>

जो रावण शिवजीके पर्वत (कैलास)को बीसों भुजाओंसे उठाकर स्वच्छन्दतापूर्वक खेलनेवाला था, जिसके भारी साहसको सुनकर लोकपाल, दिक्पाल, दैत्य और देवगण सभी डर गये थे, जो बड़ा यशस्वी और बलशाली वीर था तथा जिसकी कीर्ति कथा आज भी जगत् में गायी जाती है, उसी रावणको हनुमान् जी ने मुक्केसे मारा तो जैसे वज्रके प्रहारसे पर्वत गिर जाता है, उसी प्रकार गिर गया॥ ३८॥
</details>

<details open><summary>विश्वास-प्रस्तुति</summary>
दुर्गम दुर्ग, पहारतें भारे, प्रचंड महा भुजदंड बने हैं।  
लक्खमें पक्खर, तिक्खन तेज, जे सूर समाजमें गाज गने हैं॥  
ते बिरुदैत बली रनबाँकुरे हाँकि हठी हनुमान हने हैं।  
नामु लै रामु देखावत बंधुको घूमत घायल घायँ घने हैं॥
</details>

<details><summary>मूल</summary>

दुर्गम दुर्ग, पहारतें भारे, प्रचंड महा भुजदंड बने हैं।  
लक्खमें पक्खर, तिक्खन तेज, जे सूर समाजमें गाज गने हैं॥  
ते बिरुदैत बली रनबाँकुरे हाँकि हठी हनुमान हने हैं।  
नामु लै रामु देखावत बंधुको घूमत घायल घायँ घने हैं॥
</details>

<details><summary>अनुवाद (हिन्दी)</summary>

जिनके महाप्रचण्ड भुजदण्ड दुर्ग (किले)से भी दुर्गम और पहाड़से भी विशाल हैं, जो लाखोंमें प्रबल हैं और जिनका तेज बड़ा तीक्ष्ण है तथा जो शूर-समाजमें बिजलीके समान गिने जाते हैं, उन रणबाँकुरे प्रसिद्ध पराक्रमी निशाचरोंको हठी हनुमान् जी ने प्रचार कर मारा है और जो वीर बहुत चोट खाये हुए घूम रहे हैं, उनको श्रीरामचन्द्रजी नाम ले-लेकर अपने भाई लक्ष्मणजीको दिखला रहे हैं॥ ३९॥
</details>

<details open><summary>विश्वास-प्रस्तुति</summary>
हाथिन सों हाथी मारे, घोरेसों सँघारे घोरे,  
रथनि सों रथ बिदरनि बलवानकी।  
चंचल चपेट, चोट चरन, चकोट चाहें,  
हहरानीं फौजैं भहरानीं जातुधानकी॥  
बार-बार सेवक सराहना करत रामु,  
‘तुलसी’ सराहै रीति साहेब सुजानकी।  
लाँबी लूम लसत, लपेटि पटकत भट,  
देखौ देखौ, लखन! लरनि हनुमानकी॥
</details>

<details><summary>मूल</summary>

हाथिन सों हाथी मारे, घोरेसों सँघारे घोरे,  
रथनि सों रथ बिदरनि बलवानकी।  
चंचल चपेट, चोट चरन, चकोट चाहें,  
हहरानीं फौजैं भहरानीं जातुधानकी॥  
बार-बार सेवक सराहना करत रामु,  
‘तुलसी’ सराहै रीति साहेब सुजानकी।  
लाँबी लूम लसत, लपेटि पटकत भट,  
देखौ देखौ, लखन! लरनि हनुमानकी॥
</details>

<details><summary>अनुवाद (हिन्दी)</summary>

हाथियोंसे हाथियोंको मार डाला है, घोड़ोंसे घोड़ोंका संहार कर दिया और रथोंसे मजबूत रथको (टकराकर) तोड़ डाला। हनुमान् जी की चञ्चल चपेट, लातोंकी चोट और चुटकी काटना देखकर निशाचरोंकी सेनाएँ घबड़ा गयीं और चक्कर खाकर गिरने लगीं। श्रीराम बार-बार अपने सेवककी सराहना करते हुए कहते हैं—लक्ष्मण! तनिक हनुमान् जी का युद्धकौशल तो देखो, उनकी लंबी पूँछ कैसी शोभायमान है, जिसमें लपेट-लपेटकर वे राक्षसवीरोंको पटक रहे हैं। गोसाईंजी भी अपने सुजान स्वामीकी (सेवक-वत्सलताकी) रीतिकी सराहना करते हैं॥ ४०॥
</details>

<details open><summary>विश्वास-प्रस्तुति</summary>
दबकि दबोरे एक,बारिधिमें बोरे एक,  
मगन महीमें, एक गगन उड़ात हैं।  
पकरि पछारे कर, चरन उखारे एक,  
चीरि-फारि डारे, एक मीजि मारे लात हैं॥  
‘तुलसी’ लखत, रामु, रावन, बिबुध, बिधि,  
चक्रपानि, चंडीपति, चंडिका सिहात हैं।  
बड़े-बड़े बानइत बीर बलवान बड़े,  
जातुधान, जूथप निपाते बातजात हैं॥
</details>

<details><summary>मूल</summary>

दबकि दबोरे एक,बारिधिमें बोरे एक,  
मगन महीमें, एक गगन उड़ात हैं।  
पकरि पछारे कर, चरन उखारे एक,  
चीरि-फारि डारे, एक मीजि मारे लात हैं॥  
‘तुलसी’ लखत, रामु, रावन, बिबुध, बिधि,  
चक्रपानि, चंडीपति, चंडिका सिहात हैं।  
बड़े-बड़े बानइत बीर बलवान बड़े,  
जातुधान, जूथप निपाते बातजात हैं॥
</details>

<details><summary>अनुवाद (हिन्दी)</summary>

उन्होंने किसीको चुपकेसे दबोच डाला, किसीको समुद्रमें डुबा दिया, किसीको पृथ्वीमें गाड़ दिया, किसीको आकाशमें उड़ा दिया, किसीको हाथ पकड़कर पछाड़ दिया, किसीके पैर उखाड़ लिये, किसीको चीर-फाड़ डाला और किसीको लातसे मसलकर मार दिया। गोसाईंजी कहते हैं कि उन्हें देखकर श्रीराम और रावण, देवगण, ब्रह्मा, विष्णु, शिव और चण्डी मन-ही-मन प्रशंसा कर रहे हैं। हनुमान् जी ने बड़े-बड़े यशस्वी वीर और बलवान् निशाचर सेनापतियोंको मार डाला॥ ४१॥
</details>

<details open><summary>विश्वास-प्रस्तुति</summary>
प्रबल प्रचंड बरिबंड बाहुदंड बीर  
धाए जातुधान, हनुमानु लियो घेरि कै।  
महाबलपुंज कुंजरारि ज्यों गरजि, भट  
जहाँ-तहाँ पटके लँगूर फेरि-फेरि कै।  
मारे लात, तोरे गात, भागे जात हाहा खात,  
कहैं, ‘तुलसीस! राखि’ रामकी सौं टेरि कै।  
ठहर-ठहर, परे, कहरि-कहरि उठैं,  
हहरि-हहरि हरु सिद्ध हँसे हेरि कै॥
</details>

<details><summary>मूल</summary>

प्रबल प्रचंड बरिबंड बाहुदंड बीर  
धाए जातुधान, हनुमानु लियो घेरि कै।  
महाबलपुंज कुंजरारि ज्यों गरजि, भट  
जहाँ-तहाँ पटके लँगूर फेरि-फेरि कै।  
मारे लात, तोरे गात, भागे जात हाहा खात,  
कहैं, ‘तुलसीस! राखि’ रामकी सौं टेरि कै।  
ठहर-ठहर, परे, कहरि-कहरि उठैं,  
हहरि-हहरि हरु सिद्ध हँसे हेरि कै॥
</details>

<details><summary>अनुवाद (हिन्दी)</summary>

तब जिनके भुजदण्ड बड़े उद्दण्ड हैं ऐसे बहुत-से प्रबल और प्रचण्ड राक्षसवीर दौड़े और उन्होंने हनुमान् जी को घेर लिया। किंतु महाबलराशि वीर हनुमान् जी सिंहके समान गरजकर उन वीरोंको लाङ्गूल घुमा-घुमाकर जहाँ-तहाँ पटकने लगे। उन्होंने मारे लातोंके राक्षसोंके अङ्ग-प्रत्यङ्ग तोड़ डाले। वे गिड़गिड़ाते हुए भागे जाते हैं और श्रीरामचन्द्रजीकी दुहाई देकर कहते हैं कि हे तुलसीदासके स्वामी हनुमान्! हमारी रक्षा करो। वे ठौर-ठौर पड़े कराह-कराहकर उठते हैं, उन्हें देख-देखकर शिवजी और सिद्धगण ठहाका मारकर हँसने लगे॥ ४२॥
</details>

<details open><summary>विश्वास-प्रस्तुति</summary>
जाकी बाँकी बीरता सुनत सहमत सूर,  
जाकी आँच अबहूँ लसत लंक लाह-सी।  
सोई हनुमान बलवान बाँको बानइत,  
जोहि जातुधान-सेना चल्यो लेत थाह-सी॥  
कंपत अकंपन, सुखाय अतिकाय काय,  
कुंभऊकरन आइ रह्यो पाइ आह-सी।  
देखें गजराज मृगराजु ज्यों गरजि धायो,  
बीर रघुबीरको समीरसूनु साहसी॥
</details>

<details><summary>मूल</summary>

जाकी बाँकी बीरता सुनत सहमत सूर,  
जाकी आँच अबहूँ लसत लंक लाह-सी।  
सोई हनुमान बलवान बाँको बानइत,  
जोहि जातुधान-सेना चल्यो लेत थाह-सी॥  
कंपत अकंपन, सुखाय अतिकाय काय,  
कुंभऊकरन आइ रह्यो पाइ आह-सी।  
देखें गजराज मृगराजु ज्यों गरजि धायो,  
बीर रघुबीरको समीरसूनु साहसी॥
</details>

<details><summary>अनुवाद (हिन्दी)</summary>

जिसकी बाँकी वीरताको सुनकर वीरलोग भय खाते हैं, जिसकी लगायी हुई आँचसे आज भी लंका लाह-सी मालूम होती है, वही बाँके बानेवाले बलवान् हनुमान् जी निशाचरोंकी सेनाको देखकर उसकी थाह-सी लेने चले। उस समय अकम्पन (रावणका पुत्र) काँपने लगा, अतिकाय (रावणके पुत्र)का शरीर सूख गया और कुम्भकर्ण भी आकर आह-सी लेकर पड़ रहा। जैसे गजराजोंको देखकर सिंह दौड़ता है, वैसे ही श्रीरामचन्द्रजीके वीर साहसी पवनपुत्र (हनुमान् जी) उन्हें देखते ही गरजकर दौड़े॥ ४३॥
</details>

<details><summary>विषय (हिन्दी)</summary>

झूलना
</details>

<details open><summary>विश्वास-प्रस्तुति</summary>
मत्त-भट-मुकुट, दसकंठ-साहस-सइल-  
सृंग-बिद्दरनि जनु बज्र-टाँकी।  
दसन धरि धरनि चिक्करत दिग्गज, कमठु,  
सेषु संकुचित, संकित पिनाकी॥  
चलत महि-मेरु,उच्छलत सायर सकल,  
बिकल बिधि बधिर दिसि-बिदिसि झाँकी।  
रजनिचर-घरनि घर गर्भ-अर्भक स्रवत,  
सुनत हनुमानकी हाँक बाँकी॥
</details>

<details><summary>मूल</summary>

मत्त-भट-मुकुट, दसकंठ-साहस-सइल-  
सृंग-बिद्दरनि जनु बज्र-टाँकी।  
दसन धरि धरनि चिक्करत दिग्गज, कमठु,  
सेषु संकुचित, संकित पिनाकी॥  
चलत महि-मेरु,उच्छलत सायर सकल,  
बिकल बिधि बधिर दिसि-बिदिसि झाँकी।  
रजनिचर-घरनि घर गर्भ-अर्भक स्रवत,  
सुनत हनुमानकी हाँक बाँकी॥
</details>

<details><summary>अनुवाद (हिन्दी)</summary>

जो उन्मत्त वीरोंमें शिरोमणि रावणके साहसरूपी शैलशिखरको विदीर्ण करनेके लिये मानो वज्रकी टाँकी हैं, उन हनुमान् जी की भयंकर ललकारको सुनकर दिक्पाल दाँतोंसे पृथ्वीको दबाकर चिक्कारने लगते हैं, कच्छप और शेषजी (भयके मारे) सिकुड़ जाते हैं और शिवजी भी संदेहमें पड़ जाते हैं, पृथ्वी तथा सुमेरु विचलित हो जाते हैं, सातों समुद्र उछलने लगते हैं, ब्रह्माजी व्याकुल तथा बधिर होकर दिशा-विदिशाओंको झाँकने लगते हैं और घर-घरमें निशाचरोंकी स्त्रियोंके गर्भपात होने लगते हैं॥ ४४॥
</details>

<details open><summary>विश्वास-प्रस्तुति</summary>
कौनकी हाँकपर चौंक चंडीसु, बिधि,  
चंडकर थकित फिरि तुरग हाँके।  
कौनके तेज बलसीम भट भीम-से  
भीमता निरखि कर नयन ढाँके॥  
दास-तुलसीसके बिरुद बरनत बिदुष,  
बीर बिरुदैत बर बैरि धाँके।  
नाक नरलोक पाताल कोउ कहत किन,  
कहाँ हनुमानु-से बीर बाँके॥
</details>

<details><summary>मूल</summary>

कौनकी हाँकपर चौंक चंडीसु, बिधि,  
चंडकर थकित फिरि तुरग हाँके।  
कौनके तेज बलसीम भट भीम-से  
भीमता निरखि कर नयन ढाँके॥  
दास-तुलसीसके बिरुद बरनत बिदुष,  
बीर बिरुदैत बर बैरि धाँके।  
नाक नरलोक पाताल कोउ कहत किन,  
कहाँ हनुमानु-से बीर बाँके॥
</details>

<details><summary>अनुवाद (हिन्दी)</summary>

किसकी हाँकपर ब्रह्मा और शिवजी चौंक उठते हैं और सूर्य थकित होकर फिर (अपने रथके) घोड़ोंको हाँकते हैं? किसके तेजकी भयंकरताको देखकर भीमसेन-जैसे बलसीम वीर भी हाथोंसे नेत्र मूँद लेते हैं? बुद्धिमान् लोग तुलसीदासके स्वामी (हनुमान् जी) के यशका गान करते हुए कहते हैं कि उन्होंने अच्छे-अच्छे कीर्तिशाली वीर शत्रुओंपर धाक जमा ली। कोई बतलावे तो सही कि हनुमान् जी के समान बाँका वीर आकाश, मनुष्यलोक और पातालमें कहाँ है?॥ ४५॥
</details>

<details><summary>विषय (हिन्दी)</summary>

जातुधानावली-मत्तकुंजरघटा
</details>

<details open><summary>विश्वास-प्रस्तुति</summary>
निरखि मृगराजु ज्यों गिरितें टूटॺो।  
बिकट चटकन चोट,चरन गहि, पटकि महि,  
निघटि गए सुभट, सतु सबको छूटॺो॥  
‘दासु तुलसी’ परत धरनि धरकत, झुकत  
हाट-सी उठति जंबुकनि लूटॺो।  
धीर रघुबीरको बीर रनबाँकुरो  
हाँकि हनुमान कुलि कटकु कूटॺो॥
</details>

<details><summary>मूल</summary>

निरखि मृगराजु ज्यों गिरितें टूटॺो।  
बिकट चटकन चोट,चरन गहि, पटकि महि,  
निघटि गए सुभट, सतु सबको छूटॺो॥  
‘दासु तुलसी’ परत धरनि धरकत, झुकत  
हाट-सी उठति जंबुकनि लूटॺो।  
धीर रघुबीरको बीर रनबाँकुरो  
हाँकि हनुमान कुलि कटकु कूटॺो॥
</details>

<details><summary>अनुवाद (हिन्दी)</summary>

जैसे मतवाले हाथियोंके झुंडको देखकर सिंह पर्वतपरसे उनपर टूट पड़ता है, वैसे ही राक्षसोंके समूहको देखकर हनुमान् जी उनपर झपट पड़े। चपतोंकी विकट चोटसे और पाँव पकड़कर पृथ्वीपर पछाड़नेसे सब वीर निःशेष हो गये और सबका बल जाता रहा। गोसाईंजी कहते हैं कि वीरोंके पृथ्वीपर गिरनेसे पृथ्वी धड़कने लगी और वीरोंको गिरते-गिरते स्यारोंने इस प्रकार लूट लिया जैसे उठती हुई पैठको लुटेरे लूट लेते हैं। श्रीरामचन्द्रजीके धीर-वीर रणबाँकुरे हनुमान् जी ने ललकार-ललकारकर सारी सेनाकी कुन्दी कर दी॥ ४६॥
</details>

<details><summary>विषय (हिन्दी)</summary>

छप्पै
</details>

<details open><summary>विश्वास-प्रस्तुति</summary>
कतहुँ बिटप-भूधर उपारि परसेन बरष्षत।  
कतहुँ बाजिसों बाजि मर्दि, गजराज करष्षत॥  
चरनचोट चटकन चकोट अरि-उर-सिर बज्जत।  
बिकट कटकु बिद्दरत बीरु बारिदु जिमि गज्जत॥  
लंगूर लपेटत पटकि भट, ‘जयति राम, जय!’ उच्चरत।  
तुलसीस पवननंदनु अटल जुद्ध क्रुद्ध कौतुक करत॥
</details>

<details><summary>मूल</summary>

कतहुँ बिटप-भूधर उपारि परसेन बरष्षत।  
कतहुँ बाजिसों बाजि मर्दि, गजराज करष्षत॥  
चरनचोट चटकन चकोट अरि-उर-सिर बज्जत।  
बिकट कटकु बिद्दरत बीरु बारिदु जिमि गज्जत॥  
लंगूर लपेटत पटकि भट, ‘जयति राम, जय!’ उच्चरत।  
तुलसीस पवननंदनु अटल जुद्ध क्रुद्ध कौतुक करत॥
</details>

<details><summary>अनुवाद (हिन्दी)</summary>

वे कहीं तो वृक्ष और पर्वत उखाड़कर शत्रुसेनापर बरसाते हैं, कहीं घोड़ेसे घोड़ेको मसल डालते हैं और कहीं हाथियोंको घसीट-घसीटकर मारते हैं। उनके लात और थप्पड़की चोट शत्रुओंकी छाती और सिरपर बजती है। वे वीरवर उस कठिन सेनाका संहार करते हुए मेघके समान गरजते हैं। योद्धाओंको पूँछमें लपेटकर (पृथ्वीपर) पटकते हुए वे ‘जय राम’, ‘जय राम!’ उच्चारण करते हैं। इस प्रकार तुलसीदासके प्रभु पवनकुमार (हनुमान् जी) क्रोधित होकर अविचल युद्धलीला करते हैं॥ ४७॥
</details>

<details open><summary>विश्वास-प्रस्तुति</summary>
अंग-अंग दलित ललित फूले किंसुक-से  
हने भट लाखन लखन जातुधानके।  
मारि कै, पछारि कै, उपारि भुजदंड चंड,  
खंडि-खंडि डारे ते बिदारे हनुमानके॥  
कूदत कबंधके कदंब बंब-सी करत,  
धावत दिखावत हैं लाघौ राघौबानके।  
तुलसी महेसु, बिधि, लोकपाल, देवगन,  
देखत बेवान चढ़े कौतुक मसानके॥
</details>

<details><summary>मूल</summary>

अंग-अंग दलित ललित फूले किंसुक-से  
हने भट लाखन लखन जातुधानके।  
मारि कै, पछारि कै, उपारि भुजदंड चंड,  
खंडि-खंडि डारे ते बिदारे हनुमानके॥  
कूदत कबंधके कदंब बंब-सी करत,  
धावत दिखावत हैं लाघौ राघौबानके।  
तुलसी महेसु, बिधि, लोकपाल, देवगन,  
देखत बेवान चढ़े कौतुक मसानके॥
</details>

<details><summary>अनुवाद (हिन्दी)</summary>

लक्ष्मणजीके द्वारा मारे हुए रावणके लाखों वीरोंका अङ्ग-अङ्ग घायल हो गया, जिससे वे फूले हुए सुन्दर पलाशके समान मालूम होते हैं (और कुछ वीरोंको) हनुमान् जी ने मारकर, पछाड़कर, उनके प्रबल भुजदण्डोंको उखाड़कर, विदीर्णकर तथा खण्ड-खण्ड करके डाल दिया। कबन्धोंके झुंड बं-बं शब्द करते कूदते-फिरते हैं और दौड़-दौड़कर मानो श्रीरामचन्द्रके बाणोंकी शीघ्रता दिखाते हैं। गोसाईंजी कहते हैं कि उस समय शिव, ब्रह्मा, (आठों) लोकपाल और (अन्य) देवगण भी विमानोंपर चढ़े रणभूमिका तमाशा देखते हैं॥ ४८॥
</details>

<details open><summary>विश्वास-प्रस्तुति</summary>
लोथिन सों लोहूके प्रबाह चले जहाँ-तहाँ  
मानहुँ गिरिन्ह गेरु-झरना झरत हैं।  
श्रोनितसरित घोर, कुंजर-करारे भारे,  
कूलतें समूल बाजि-बिटप परत हैं॥  
सुभट-सरीर नीरचारी भारी-भारी तहाँ,  
सूरनि उछाहु, कूर-कादर डरत हैं।  
फेकरि-फेकरि फेरु फारि-फारि पेट खात,  
काक-कंक बालक कोलाहलु करत हैं॥
</details>

<details><summary>मूल</summary>

लोथिन सों लोहूके प्रबाह चले जहाँ-तहाँ  
मानहुँ गिरिन्ह गेरु-झरना झरत हैं।  
श्रोनितसरित घोर, कुंजर-करारे भारे,  
कूलतें समूल बाजि-बिटप परत हैं॥  
सुभट-सरीर नीरचारी भारी-भारी तहाँ,  
सूरनि उछाहु, कूर-कादर डरत हैं।  
फेकरि-फेकरि फेरु फारि-फारि पेट खात,  
काक-कंक बालक कोलाहलु करत हैं॥
</details>

<details><summary>अनुवाद (हिन्दी)</summary>

जहाँ-तहाँ लोथोंसे लोहूकी धाराएँ बह चलीं, मानो पर्वतोंसे गेरूके झरने झर रहे हैं। लोहूकी भयंकर नदी बहने लगी; हाथी उस नदीके भारी करारे हैं और घोड़े गिरते हुए ऐसे मालूम होते हैं मानो किनारेके वृक्ष जड़सहित उखड़कर पड़ रहे हैं। वीरोंके शरीर उस नदीके बड़े-बड़े जल-जन्तु हैं। उस दृश्यको देखकर शूरवीरोंको तो बड़ा उत्साह होता है; किंतु निकम्मे और कायर लोग डरते हैं। सियार चिल्ला-चिल्लाकर पेट फाड़-फाड़कर खाते हैं और कौए , गृध्र आदि बालकोंके समान कोलाहल कर रहे हैं॥ ४९॥
</details>

<details open><summary>विश्वास-प्रस्तुति</summary>
ओझरीकी झोरी काँधें, आँतनिकी सेल्ही बाँधें,  
मूँड़के कमंडल खपर किएँ कोरि कै।  
जोगिनी झुटुंग झुंड-झुंड बनीं तापसीं-सी  
तीर-तीर बैठीं सो समर-सरि खोरि कै॥  
श्रोनितसों सानि-सानि गूदा खात सतुआ-से  
प्रेत एक पिअत बहोरि घोरि-घोरि कै।  
‘तुलसी’ बैताल-भूत साथ लिए भूतनाथु,  
हेरि-हेरि हँसत हैं हाथ-हाथ जोरि कै॥
</details>

<details><summary>मूल</summary>

ओझरीकी झोरी काँधें, आँतनिकी सेल्ही बाँधें,  
मूँड़के कमंडल खपर किएँ कोरि कै।  
जोगिनी झुटुंग झुंड-झुंड बनीं तापसीं-सी  
तीर-तीर बैठीं सो समर-सरि खोरि कै॥  
श्रोनितसों सानि-सानि गूदा खात सतुआ-से  
प्रेत एक पिअत बहोरि घोरि-घोरि कै।  
‘तुलसी’ बैताल-भूत साथ लिए भूतनाथु,  
हेरि-हेरि हँसत हैं हाथ-हाथ जोरि कै॥
</details>

<details><summary>अनुवाद (हिन्दी)</summary>

कंधेपर पेटकी पचौनी* की झोली लिये, अँतड़ियोंकी सेल्ही (गंडा) बाँधे और खोपड़ीके कमण्डलुको खुरचकर खप्पर बनाये जटाधारी जोगिनियोंके झुंड-के-झुंड तपस्विनियोंकी भाँति समररूपी नदीमें स्नान कर किनारे-किनारे बैठी हैं। वे गूदे (मांस) को रुधिरसे सान-सानकर सत्तूके समान खा रही हैं और कोई-कोई प्रेत उसे घोल-घोलकर पी जाते हैं। गोसाईंजी कहते हैं कि भूतनाथ भैरव भूत और वेतालोंको साथ लिये उनकी ओर देख-देखकर हाथ-से-हाथ मिला हँस रहे हैं॥ ५०॥
</details>

<details><summary>पादटिप्पनी</summary>

* पेटके भीतरकी वह थैली जिसमें भोजन रहता है।
</details>

<details open><summary>विश्वास-प्रस्तुति</summary>
राम-सरासन तें चले तीर रहे न सरीर, हड़ावरि फूटीं।  
रावन धीर न पीर गनी, लखि लै कर खप्पर जोगिनि जूटीं॥  
श्रोनित-छीट-छटानि जटे तुलसी प्रभु सोहैं, महाछबि छूटीं।  
मानो मरक्कत-सैल बिसालमें फैलि चलीं बर बीरबहूटीं॥
</details>

<details><summary>मूल</summary>

राम-सरासन तें चले तीर रहे न सरीर, हड़ावरि फूटीं।  
रावन धीर न पीर गनी, लखि लै कर खप्पर जोगिनि जूटीं॥  
श्रोनित-छीट-छटानि जटे तुलसी प्रभु सोहैं, महाछबि छूटीं।  
मानो मरक्कत-सैल बिसालमें फैलि चलीं बर बीरबहूटीं॥
</details>

<details><summary>अनुवाद (हिन्दी)</summary>

श्रीरामचन्द्रके धनुषसे छूटकर बाण रावणके शरीरमें अटकते नहीं, अस्थिपञ्जरको फोड़कर निकल जाते हैं, तो भी धीर रावण इस पीड़ाको कुछ भी नहीं गिनता। यह देखकर जोगिनियाँ हाथमें खप्पर लेकर (रक्तपानार्थ) जुट गयीं। रुधिरके छींटोंकी छटासे युक्त होकर तुलसीदासके प्रभु (भगवान् श्रीरामचन्द्र) बड़े सुहावने मालूम होते हैं। उनकी सुन्दर छबि ऐसी मालूम होती है मानो मरकतके विशाल पर्वतपर सुन्दर बीरबहूटियाँ फैल गयी हों॥ ५१॥
</details>
