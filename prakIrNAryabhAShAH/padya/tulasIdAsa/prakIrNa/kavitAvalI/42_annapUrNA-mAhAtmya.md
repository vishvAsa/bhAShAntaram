+++
title = "४२ अन्नपूर्णा-माहात्म्य"

+++


<details open><summary>विश्वास-प्रस्तुति</summary>
लालची ललात, बिललात द्वार-द्वार दीन,  
बदन मलीन, मन मिटै ना बिसूरना।  
ताकत सराध, कै बिबाह, कै उछाह कछू,  
डोलै लोल बूझत सबद ढोल-तूरना॥  
प्यासेहूँ न पावै बारि, भूखें न चनक चारि,  
चाहत अहारन पहार, दारि घूर ना।  
सोकको अगार, दुखभार भरो तौलौं जन  
जौलौं देबी द्रवै न भवानी अन्नपूरना॥
</details>

<details><summary>मूल</summary>

लालची ललात, बिललात द्वार-द्वार दीन,  
बदन मलीन, मन मिटै ना बिसूरना।  
ताकत सराध, कै बिबाह, कै उछाह कछू,  
डोलै लोल बूझत सबद ढोल-तूरना॥  
प्यासेहूँ न पावै बारि, भूखें न चनक चारि,  
चाहत अहारन पहार, दारि घूर ना।  
सोकको अगार, दुखभार भरो तौलौं जन  
जौलौं देबी द्रवै न भवानी अन्नपूरना॥
</details>

<details><summary>अनुवाद (हिन्दी)</summary>

जबतक देवी अन्नपूर्णा कृपा नहीं करतीं, तभीतक मनुष्य लालची होकर (टुकड़े-टुकड़ेके लिये) लालायित होता है और दीन तथा मलिन-मुख हो द्वार-द्वारपर बिलबिलाता रहता है, परंतु उसके मनकी चिन्ता दूर नहीं होती; कहीं श्राद्ध, विवाह अथवा कोई उत्सव तो नहीं, इस बातकी टोहमें रहता है, चञ्चल होकर इधर-उधर घूमता है और यदि कहीं ढोल या तुरहीका शब्द होता है तो पूछता है [कि यहाँ कोई उत्सव तो नहीं है?] प्यास लगनेपर उसे जल नहीं मिलता, भूख होनेपर चार चने भी नहीं मिलते। पहाड़के समान भोजनकी इच्छा होती है, परंतु घूरेपर पड़ी दाल भी नहीं मिलती। इस प्रकार वह शोकका आश्रयस्थान और दु:खके भारसे दबा रहता है॥ १४८॥
</details>
