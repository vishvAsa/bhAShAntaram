+++
title = "०१ राग बिलावल"

+++


<details><summary>विषय (हिन्दी)</summary>

(१)
</details>

<details open><summary>विश्वास-प्रस्तुति</summary>
गाइये गनपति जगबंदन।  
संकर-सुवन भवानी-नंदन॥ १॥  
सिद्धि-सदन, गज-बदन, बिनायक।  
कृपा-सिंधु, सुंदर, सब-लायक॥ २॥  
मोदक-प्रिय, मुद-मंगल-दाता।  
बिद्या-बारिधि, बुद्धि-बिधाता॥ ३॥  
माँगत तुलसिदास कर जोरे।  
बसहिं रामसिय मानस मोरे॥ ४॥
</details>

<details><summary>मूल</summary>

गाइये गनपति जगबंदन।  
संकर-सुवन भवानी-नंदन॥ १॥  
सिद्धि-सदन, गज-बदन, बिनायक।  
कृपा-सिंधु, सुंदर, सब-लायक॥ २॥  
मोदक-प्रिय, मुद-मंगल-दाता।  
बिद्या-बारिधि, बुद्धि-बिधाता॥ ३॥  
माँगत तुलसिदास कर जोरे।  
बसहिं रामसिय मानस मोरे॥ ४॥
</details>

<details><summary>अनुवाद (हिन्दी)</summary>

भावार्थ—सम्पूर्ण जगत् के वन्दनीय, गणोंके स्वामी श्रीगणेशजीका गुणगान कीजिये, जो शिव-पार्वतीके पुत्र और उनको प्रसन्न करनेवाले हैं॥ १॥ जो सिद्धियोंके स्थान हैं, जिनका हाथीका-सा मुख है, जो समस्त विघ्नोंके नायक हैं यानी विघ्नोंको हटानेवाले हैं, कृपाके समुद्र हैं, सुन्दर हैं, सब प्रकारसे योग्य हैं॥ २॥ जिन्हें लड्डू बहुत प्रिय है, जो आनन्द और कल्याणको देनेवाले हैं, विद्याके अथाह सागर हैं, बुद्धिके विधाता हैं॥ ३॥ ऐसे श्रीगणेशजीसे यह तुलसीदास हाथ जोड़कर केवल यही वर माँगता है कि मेरे मनमन्दिरमें श्रीसीतारामजी सदा निवास करें॥ ४॥
</details>

<details><summary>भागसूचना</summary>

सूर्य-स्तुति
</details>

<details><summary>विषय (हिन्दी)</summary>

(२)
</details>

<details open><summary>विश्वास-प्रस्तुति</summary>
दीन-दयालु दिवाकर देवा।  
कर मुनि, मनुज, सुरासुर सेवा॥ १॥  
हिम-तम-करि-केहरिकरमाली।  
दहन दोष-दुख-दुरित-रुजाली॥ २॥  
कोक-कोकनद-लोक-प्रकासी।  
तेज-प्रताप-रूप-रस-रासी॥ ३॥  
सारथि-पंगु, दिब्य रथ-गामी।  
हरि-संकर-बिधि-मूरति स्वामी॥ ४॥  
बेद-पुरान प्रगट जस जागै।  
तुलसी राम-भगति बर माँगै॥ ५॥
</details>

<details><summary>मूल</summary>

दीन-दयालु दिवाकर देवा।  
कर मुनि, मनुज, सुरासुर सेवा॥ १॥  
हिम-तम-करि-केहरिकरमाली।  
दहन दोष-दुख-दुरित-रुजाली॥ २॥  
कोक-कोकनद-लोक-प्रकासी।  
तेज-प्रताप-रूप-रस-रासी॥ ३॥  
सारथि-पंगु, दिब्य रथ-गामी।  
हरि-संकर-बिधि-मूरति स्वामी॥ ४॥  
बेद-पुरान प्रगट जस जागै।  
तुलसी राम-भगति बर माँगै॥ ५॥
</details>

<details><summary>अनुवाद (हिन्दी)</summary>

भावार्थ—हे दीनदयालु भगवान् सूर्य! मुनि, मनुष्य, देवता और राक्षस सभी आपकी सेवा करते हैं॥ १॥ आप पाले और अन्धकाररूपी हाथियोंको मारनेवाले वनराज सिंह हैं; किरणोंकी माला पहने रहते हैं; दोष, दुःख, दुराचार और रोगोंको भस्म कर डालते हैं॥ २॥ रातके बिछुड़े हुए चकवा-चकवियोंको मिलाकर प्रसन्न करनेवाले, कमलको खिलानेवाले तथा समस्त लोकोंको प्रकाशित करनेवाले हैं। तेज, प्रताप, रूप और रसकी आप खानि हैं॥ ३॥ आप दिव्य रथपर चलते हैं, आपका सारथी (अरुण) पंगु है। हे स्वामी! आप विष्णु, शिव और ब्रह्माके ही रूप हैं॥ ४॥ वेद-पुराणोंमें आपकी कीर्ति जगमगा रही है। तुलसीदास आपसे श्रीराम-भक्तिका वर माँगता है॥ ५॥
</details>

<details><summary>भागसूचना</summary>

शिव-स्तुति
</details>

<details><summary>विषय (हिन्दी)</summary>

(३)
</details>

<details open><summary>विश्वास-प्रस्तुति</summary>
को जाँचिये संभु तजि आन।  
दीनदयालु भगत-आरति-हर, सब प्रकार समरथ भगवान॥ १॥  
कालकूट-जुर जरत सुरासुर, निज पन लागि किये बिष पान।  
दारुन दनुज, जगत-दुखदायक, मारेउ त्रिपुर एक ही बान॥ २॥  
जो गति अगम महामुनि दुर्लभ, कहत संत, श्रुति, सकल पुरान।  
सो गति मरन-काल अपने पुर, देत सदासिव सबहिं समान॥ ३॥  
सेवत सुलभ, उदार कलपतरु, पारबती-पति परम सुजान।  
देहु काम-रिपु राम-चरन-रति, तुलसिदास कहँ कृपानिधान॥ ४॥
</details>

<details><summary>मूल</summary>

को जाँचिये संभु तजि आन।  
दीनदयालु भगत-आरति-हर, सब प्रकार समरथ भगवान॥ १॥  
कालकूट-जुर जरत सुरासुर, निज पन लागि किये बिष पान।  
दारुन दनुज, जगत-दुखदायक, मारेउ त्रिपुर एक ही बान॥ २॥  
जो गति अगम महामुनि दुर्लभ, कहत संत, श्रुति, सकल पुरान।  
सो गति मरन-काल अपने पुर, देत सदासिव सबहिं समान॥ ३॥  
सेवत सुलभ, उदार कलपतरु, पारबती-पति परम सुजान।  
देहु काम-रिपु राम-चरन-रति, तुलसिदास कहँ कृपानिधान॥ ४॥
</details>

<details><summary>अनुवाद (हिन्दी)</summary>

भावार्थ—भगवान् शिवजीको छोड़कर और किससे याचना की जाय? आप दीनोंपर दया करनेवाले, भक्तोंके कष्ट हरनेवाले और सब प्रकारसे समर्थ ईश्वर हैं॥ १॥ समुद्र-मन्थनके समय जब कालकूट विषकी ज्वालासे सब देवता और राक्षस जल उठे, तब आप अपने दीनोंपर दया करनेके प्रणकी रक्षाके लिये तुरंत उस विषको पी गये। जब दारुण दानव त्रिपुरासुर जगत् को बहुत दुःख देने लगा, तब आपने उसको एक ही बाणसे मार डाला॥ २॥ जिस परम गतिको संत-महात्मा, वेद और सब पुराण महान् मुनियोंके लिये भी दुर्लभ बताते हैं, हे सदाशिव! वही परम गति काशीमें मरनेपर आप सभीको समानभावसे देते हैं॥ ३॥ हे पार्वतीपति! हे परम सुजान!! सेवा करनेपर आप सहजमें ही प्राप्त हो जाते हैं, आप कल्पवृक्षके समान मुँहमाँगा फल देनेवाले उदार हैं, आप कामदेवके शत्रु हैं। अतएव, हे कृपानिधान! तुलसीदासको श्रीरामके चरणोंकी प्रीति दीजिये॥ ४॥
</details>
