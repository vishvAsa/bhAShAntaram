+++
title = "०१ राग बिलावल"

+++


<details><summary>विषय (हिन्दी)</summary>

(१)
</details>

<details open><summary>विश्वास-प्रस्तुति</summary>
(माता) लै उछंग गोबिंद मुख बार-बार निरखै।  
पुलकित तनु आनँदघन छन छन मन हरषै॥ १॥  
पूछत तोतरात बात मातहि जदुराई।  
अतिसय सुख जाते तोहि मोहि कहु समुझाई॥ २॥  
देखत तुव बदन कमल मन अनंद होई।  
कहै कौन रसन मौन जानै कोइ कोई॥ ३॥  
सुंदर मुख मोहि देखाउ इच्छा अति मोरे।  
मम समान पुन्य पुंज बालक नहिं तोरे॥ ४॥  
तुलसी प्रभु प्रेम बिबस मनुज रूपधारी।  
बालकेलि लीला रस ब्रज जन हितकारी॥ ५॥
</details>

<details><summary>मूल</summary>

(माता) लै उछंग गोबिंद मुख बार-बार निरखै।  
पुलकित तनु आनँदघन छन छन मन हरषै॥ १॥  
पूछत तोतरात बात मातहि जदुराई।  
अतिसय सुख जाते तोहि मोहि कहु समुझाई॥ २॥  
देखत तुव बदन कमल मन अनंद होई।  
कहै कौन रसन मौन जानै कोइ कोई॥ ३॥  
सुंदर मुख मोहि देखाउ इच्छा अति मोरे।  
मम समान पुन्य पुंज बालक नहिं तोरे॥ ४॥  
तुलसी प्रभु प्रेम बिबस मनुज रूपधारी।  
बालकेलि लीला रस ब्रज जन हितकारी॥ ५॥
</details>

<details><summary>अनुवाद (हिन्दी)</summary>

यशोदा मैया बाल-गोविन्दको गोदमें लेकर बार-बार उनका मुख निरख रही है। आनन्दकी घनमूर्ति (स्वयं) श्रीकृष्ण प्रतिक्षण (अधिकाधिक) हर्षित हो रहे हैं तथा उनका शरीर पुलकित हो रहा है॥ १॥ (माताको यों आनन्दमग्न देख) यादवराय श्रीकृष्ण तोतली वाणीमें माँसे पूछते हैं—‘(मैया!) तुझको जिस कारणसे अत्यन्त सुख हो रहा है, वह मुझको समझाकर कह’॥ २॥  
(माता बोली—लल्ला!) तेरा मुखकमल देखते ही मनमें आनन्द होता है। उस आनन्दका वर्णन कौन करे? जीभ मौन हो जाती है। उस (अलौकिक) आनन्दको कोई-कोई (वात्सल्य-प्रेमरसके भावुकजन) ही जानते हैं॥ ३॥ (अच्छा लल्ला! अपना) सुन्दर मुखड़ा मुझे (बार-बार) दिखाता रह, मेरी (उसे देखनेकी) बड़ी इच्छा है। मेरे समान पुण्यपुञ्ज कोई नहीं है, (क्योंकि) तेरे समान कोई बालक (जगत् में) नहीं है। (अर्थात् मेरे समान पुण्यात्मा दूसरा कौन है, जिसको तेरे समान अनुपम बालक पुत्ररूपमें मिला हो)॥ ४॥ तुलसीदासजी कहते हैं—प्रेमवश हो मेरे प्रभुने मनुष्यरूप धारण किया है और व्रजवासियोंका हित करनेके लिये (सुख पहुँचानेके लिये) बालक्रीड़ारूप लीला-रसके आवेशमें मग्न हैं॥ ५॥
</details>
