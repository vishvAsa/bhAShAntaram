+++
title = "१० अंगद-राम-संवाद"

+++


<details open><summary>मूल (चौपाई)</summary>

इहाँ राम अंगदहि बोलावा।  
आइ चरन पंकज सिरु नावा॥  
अति आदर समीप बैठारी।  
बोले बिहँसि कृपाल खरारी॥
</details>

<details><summary>अनुवाद (हिन्दी)</summary>

इकडे सुवेळ पर्वतावर श्रीरामांनी अंगदाला बोलावले. त्याने येऊन चरण-कमलांवर मस्तक ठेवले. मोठॺा आदराने त्याला जवळ बसवून श्रीराम हसून म्हणाले,॥ २॥
</details>

<details open><summary>मूल (चौपाई)</summary>

बालितनय कौतुक अति मोही।  
तात सत्य कहु पूछउँ तोही॥  
रावनु जातुधान कुल टीका।  
भुज बल अतुल जासु जग लीका॥
</details>

<details><summary>अनुवाद (हिन्दी)</summary>

‘हे बालीपुत्रा, मला मोठे कुतूहल आहे, म्हणून मी विचारीत आहे. खरे सांग. जो रावण राक्षसांच्या कुळाचा तिलक आहे आणि ज्याच्या अतुलनीय बाहुबलाचा जगभर धाक आहे,॥ ३॥
</details>

<details open><summary>मूल (चौपाई)</summary>

तासु मुकुट तुम्ह चारि चलाए।  
कहहु तात कवनी बिधि पाए॥  
सुनु सर्बग्य प्रनत सुखकारी।  
मुकुट न होहिं भूप गुन चारी॥
</details>

<details><summary>अनुवाद (हिन्दी)</summary>

त्याचे चार मुकुट तू फेकले होतेस. अंगदा, तुला ते कसे मिळाले?’ अंगद म्हणाला, ‘हे सर्वज्ञ, हे शरणागताला सुख देणारे, ते मुकुट नव्हते, तर ते राजाचे चार गुण होते.॥ ४॥
</details>

<details open><summary>मूल (चौपाई)</summary>

साम दान अरु दंड बिभेदा।  
नृप उर बसहिं नाथ कह बेदा॥  
नीति धर्म के चरन सुहाए।  
अस जियँ जानि नाथ पहिं आए॥
</details>

<details><summary>अनुवाद (हिन्दी)</summary>

हे नाथ, वेद म्हणतात की, साम, दान, दंड, भेद हे चारी धर्मशीलराजाच्या हृदयात वसतात. हे नीति-धर्म चार सुंदर चरण होत. परंतु रावणामध्ये धर्माचा अभाव आहे. असे मनात समजून ते नाथांच्याजवळ आले आहेत.॥ ५॥
</details>

## दोहा


<details open><summary>मूल (दोहा)</summary>

धर्महीन प्रभु पद बिमुख काल बिबस दससीस।  
तेहि परिहरि गुन आए सुनहु कोसलाधीस॥ ३८(क)॥
</details>

<details><summary>अनुवाद (हिन्दी)</summary>

अधर्मी, प्रभुपदाला विन्मुख, काळाच्या अधीन झालेल्या रावणाला सोडून ते चारही गुण हे कोसलाधीश! आपल्या जवळ आले.’॥ ३८(क)॥
</details>

<details open><summary>मूल (दोहा)</summary>

परम चतुरता श्रवन सुनि बिहँसे रामु उदार।  
समाचार पुनि सब कहे गढ़ के बालिकुमार॥ ३८(ख)॥
</details>

<details><summary>अनुवाद (हिन्दी)</summary>

अंगदाचे चातुर्यपूर्ण बोलणे ऐकून उदार श्रीराम हसू लागले. नंतर बालिपुत्राने लंकेच्या किल्‍ल्यातील सर्व वृत्तांत सांगितला.॥ ३८(ख)॥
</details>

<details open><summary>मूल (चौपाई)</summary>

रिपु के समाचार जब पाए।  
राम सचिव सब निकट बोलाए॥  
लंका बाँके चारि दुआरा।  
केहि बिधि लागिअ करहु बिचारा॥
</details>

<details><summary>अनुवाद (हिन्दी)</summary>

जेव्हा शत्रूची बातमी मिळाली, तेव्हा श्रीरामचंद्रांनी सर्व मंत्र्यांना बोलावून घेतले आणि म्हटले, ‘लंकेला चार प्रचंड दरवाजे आहेत. त्यांच्यावर कसे आक्रमण करायचे, याचा विचार करा.’॥ १॥
</details>

<details open><summary>मूल (चौपाई)</summary>

तब कपीस रिच्छेस बिभीषन।  
सुमिरि हृदयँ दिनकर कुल भूषन॥  
करि बिचार तिन्ह मंत्र दृढ़ावा।  
चारि अनी कपि कटकु बनावा॥
</details>

<details><summary>अनुवाद (हिन्दी)</summary>

तेव्हा सुग्रीव, जांबवान आणि बिभीषण यांनी मनात सूर्यकुलाचे भूषण श्रीरघुनाथांचे स्मरण केले आणि विचार करून काय करायचे, ते ठरविले. वानरांच्या सेनेचे चार भाग केले.॥ २॥
</details>

<details open><summary>मूल (चौपाई)</summary>

जथाजोग सेनापति कीन्हे।  
जूथप सकल बोलि तब लीन्हे॥  
प्रभु प्रताप कहि सब समुझाए।  
सुनि कपि सिंघनाद करि धाए॥
</details>

<details><summary>अनुवाद (हिन्दी)</summary>

आणि त्यांच्यासाठी यथायोग्य सेनापती नेमले. मग यूथपतींना बोलावून घेतले आणि प्रभूंचा प्रताप सर्वांना समजावून दिला. ते ऐकून वानर सिंहाप्रमाणे गर्जना करीत धावले.॥ ३॥
</details>

<details open><summary>मूल (चौपाई)</summary>

हरषित राम चरन सिर नावहिं।  
गहि गिरि सिखर बीर सब धावहिं॥  
गर्जहिं तर्जहिं भालु कपीसा।  
जय रघुबीर कोसलाधीसा॥
</details>

<details><summary>अनुवाद (हिन्दी)</summary>

त्यांनी आनंदित होऊन श्रीरामांसमोर नतमस्तक होऊन पर्वतांची शिखरे उचलून ते सर्व वीर धावले. ‘कोसलराज श्रीरामचंद्रांचा विजय असो,’ असे म्हणत अस्वले व वानर गर्जना करीत राक्षसांना तुच्छ मानून निघाले होते.॥ ४॥
</details>

<details open><summary>मूल (चौपाई)</summary>

जानत परम दुर्ग अति लंका।  
प्रभु प्रताप कपि चले असंका॥  
घटाटोप करि चहुँ दिसि घेरी।  
मुखहिं निसान बजावहिं भेरी॥
</details>

<details><summary>अनुवाद (हिन्दी)</summary>

लंका हा अत्यंत अजेय किल्ला आहे, हे जाणूनही वानर प्रभू श्रीरामांच्या प्रतापामुळे निर्भय होऊन निघाले. चोहीकडून घेरून आलेल्या मेघांप्रमाणे ते लंकेच्या चारी दिशांना वेढा देत तोंडाने नगारे व दुंदुभींचा आवाज काढू लागले.॥ ५॥
</details>
