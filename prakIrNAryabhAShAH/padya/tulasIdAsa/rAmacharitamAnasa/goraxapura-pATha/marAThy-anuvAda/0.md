+++
title = "०"
unicode_script = "devanagari"
+++


<details><summary>Misc Detail</summary>

पहिले पान  
॥ श्रीराम॥  
श्रीमद्गोस्वामी तुलसीदासविरचित  
श्रीरामचरितमानस  
(मराठी)  
त्वमेव माता च पिता त्वमेव  
त्वमेव बन्धुश्च सखा त्वमेव।  
त्वमेव विद्या द्रविणं त्वमेव  
त्वमेव सर्वं मम देवदेव॥  
टीकाकार— श्रद्धेय हनुमानप्रसादजी पोद्दार  
गीता सेवा ट्रस्ट
</details>

## निवेदन


<details><summary>अनुवाद (हिन्दी)</summary>

श्रीरामचरितमानस या ग्रंथाचे स्थान हिंदी साहित्यातच नव्हे, तर विश्व-साहित्यामध्ये आगळे-वेगळे आहे. याच्या तोडीचा असाच सर्वांग-सुंदर, उत्तम काव्य-लक्षणांनी युक्त, साहित्यातील सर्व रसांचा आस्वाद देणारा, काव्यकलेच्या दृष्टीनेसुद्धा सर्वोच्च कोटीचा तसेच आदर्श गार्हस्थ्य-जीवन, आदर्श राजधर्म, कौटुंबिक जीवन, आदर्श पातिव्रत्य धर्म, आदर्श भ्रातृधर्माबरोबर सर्वोच्च भक्ती, ज्ञान, त्याग, वैराग्य तसेच सदाचाराची शिकवण देणारा, आबालवृद्ध, स्त्री-पुरुषांना, सारखाच उपयोगी आणि सगुण साकार भगवंताची आदर्श मानव-लीला व त्यांचे गुण, प्रभाव, रहस्य आणि प्रेमाचे गहन तत्त्व अत्यंत सरळ, मनोहर आणि ओजस्वी शब्दांमध्ये व्यक्त करणारा दुसरा ग्रंथ हिंदी भाषेमध्येच नव्हे, तर कदाचित जगातील कोणत्याही भाषेत आजपर्यंत लिहिलेला नसावा. याच कारणामुळे जितक्या आवडीने गरीब-श्रीमंत, शिक्षित-अशिक्षित, गृहस्थ-संन्यासी, स्त्री-पुरुष, बालक-वृद्ध इत्यादी सर्व वर्गांतील लोक हा ग्रंथराज वाचतात, तितक्या आवडीने अन्य कोणताही ग्रंथ वाचत नसावेत. भक्ती, ज्ञान, नीती, सदाचार यांचा जितका प्रचार या ग्रंथामुळे जनतेत झालेला आहे, तेवढा कदाचित इतर कोणत्याही ग्रंथाने झालेला नाही. मॉरिशस, फिजी इत्यादी परदेशातही या ग्रंथाचा प्रचार आहे.  
ज्या ग्रंथाचा जगात इतका मान आहे, त्याच्या अनेक आवृत्त्या छापल्या जाणे व त्यावर अनेक टीका लिहिल्या जाणे हेही स्वाभाविकच आहे. म्हणूनच श्रीरामचरितमानसाच्या आजपर्यंत शेकडो आवृत्त्या छापल्या गेल्या आहेत. यावर शेकडो टीकासुद्धा लिहिल्या गेल्या आहेत. याच्या पाठासंबंधीही रामायणाच्या विद्वानांमध्ये खूप मतभेद आहेत. इतकेच काय, कित्येक ठिकाणी प्रत्येक चौपाईमध्ये एक ना एक पाठभेदही विभिन्न आवृत्त्यांमध्ये दिसून येतात. जितके पाठ-भेद या ग्रंथामध्ये दिसून येतात, तितके कदाचित इतर कोणत्याही प्राचीन ग्रंथामध्ये दिसून येत नाहीत. यावरून या ग्रंथाची विशेष लोकप्रियतासिद्ध होते.  
याशिवाय रामचरितमानस हा एक आशीर्वादात्मक ग्रंथ आहे. श्रद्धाळू लोक यामधील पद्यांचा मंत्रवत आदर करतात आणि याच्या पाठाने लौकिक आणि पारमार्थिक अनेक कार्ये सिद्ध करून घेतात. इतकेच काय, याचे श्रद्धेने पारायण केल्याने आणि यात असलेल्या उपदेशांचे विचारपूर्वक मनन केल्याने, तसेच त्यानुसार आचरण केल्याने व यात वर्णन केलेल्या भगवंतांच्या मधुर लीलेंचे चिंतन आणि कीर्तन केल्याने मोक्षरूप परम पुरुषार्थ व त्यापेक्षाही अधिक भगवत्प्रेमाचा लाभ सहजरीत्या मिळू शकतो. ज्या ग्रंथाची रचना गोस्वामी तुलसीदास यांच्यासारख्या अनन्य भगवद्भक्ताकडून झालेली आहे, त्यांनी भगवान श्रीसीताराम यांच्या कृपेने भगवंतांच्या दिव्य लीलेंचा प्रत्यक्ष अनुभव घेऊनच यथार्थ वर्णन केले आहे. प्रत्यक्ष भगवान श्रीगौरीशंकर यांच्या आज्ञेने ज्याची रचना झाली आहे, त्या ग्रंथाचा अशा प्रकारचा अलौकिक प्रभाव असणे, यात आश्चर्य ते काय? अशा अवस्थेमध्ये या अलौकिक ग्रंथाचा जितका प्रचार केला जाईल, त्याचे जितके अधिक पठन-पाठन आणि मनन-अनुशीलन होईल, तितके जगाचे कल्याण होईल, यात जरासुद्धा संदेह नाही. जगामध्ये सुखशांती व प्रेम यांचा प्रसार करण्यासाठी आणि भगवत्कृपेचा जीवनात अनुभव घेण्यासाठी रामचरितमानसाचे पठन व अनुशीलन करणे आवश्यक आहे.  
पाठ व अर्थ यांमधील त्रुटींबद्दल आम्ही आपल्या विद्वान वाचकांची क्षमा मागतो, आणि हि भगवंतांची वस्तू विनम्र भावनेने भगवंतांच्याच चरणी अर्पण करतो.
</details>

## श्रीराम-स्तुति


<details><summary>मूल (श्लोक)</summary>

श्रीरामचन्द्र कृपालु भजु मन हरण भवभव दारुणं।  
नवकंज-लोचन, कंज-मुख, कर-कंज पद कंजारुणं॥  
कंदर्प अगणित अमित छबि, नवनील-नीरद सुंदरं।  
पट पीत मानहु तड़ित रुचि शुचि नौमि जनक सुतावरं॥  
भजु दीनबंधु दिनेश दानव-दैत्यवंश-निकंदनं।  
रघुनंद आनँदकंद कोशलचंद दशरथ-नंदनं॥  
सिर मुकुट कुंडल तिलक चारु उदारु अंग विभूषणं।  
आजानुभुज शर-चाप-धर, संग्राम-जित-खरदूषणं॥  
इति वदति तुलसीदास शंकर-शेष-मुनि-मन-रंजनं।  
मम हृदय-कंज निवास कुरु, कामादि खलदल-गंजनं॥  
मनु जाहिं राचेउ मिलिहि सो बरु सहज सुंदर साँवरो।  
करुना निधान सुजान सीलु सनेहु जानत रावरो॥  
एहि भाँति गौरि असीस सुनि सिय सहित हियँ हरषीं अली।  
तुलसी भवानिहि पूजि पुनि पुनि मुदित मन मंदिर चली॥
</details>

#### सोरठा


<details><summary>मूल (दोहा)</summary>

जानि गौरि अनुकूल सिय हिय हरषु न जाइ कहि।  
मंजुल मंगल मूल बाम अंग फरकन लगे॥
</details>

## पारायण-विधिः


<details><summary>अनुवाद (हिन्दी)</summary>

श्रीरामचरितमानसाचे विधिपूर्वक पारायण करणाऱ्या भक्तांनी पारायणापूर्वी श्रीतुलसीदास, श्रीवाल्मीकी, श्रीशिव आणि श्रीहनुमान यांचे आवाहन व पूजन केल्यावर तिन्ही भावांसह श्रीसीताराम यांचे आवाहन, षोडशोपचार पूजन आणि ध्यान करावे. त्यानंतर पाठ करण्यास प्रारंभ करावा. त्या सर्वांचे पूजन व ध्यान यांचे मंत्र क्रमशः खाली दिले आहेत.
</details>

### अथ आवाहनमन्त्रः


<details><summary>मूल (दोहा)</summary>

तुलसीक नमस्तुभ्यमिहागच्छ शुचिव्रत।  
र्नैऋत्य उपविश्येदं पूजनं प्रतिगृह्यताम्॥ १॥
</details>

<details><summary>मूल (श्लोक)</summary>

ॐ तुलसीदासाय नमः।
</details>

<details><summary>मूल (दोहा)</summary>

श्रीवाल्मीक नमस्तुभ्यमिहागच्छ शुभप्रद।  
उत्तरपूर्वयोर्मध्ये तिष्ठ गृह्णीष्व मेऽर्चनम्॥२॥
</details>

<details><summary>मूल (श्लोक)</summary>

ॐ वाल्मीकाय नमः।
</details>

<details><summary>मूल (दोहा)</summary>

गौरीपते नमस्तुभ्यमिहागच्छ महेश्वर।  
पूर्वदक्षिणयोर्मध्ये तिष्ठ पूजां गृहाण मे॥ ३॥
</details>

<details><summary>मूल (श्लोक)</summary>

ॐ गौरीपतये नमः।
</details>

<details><summary>मूल (दोहा)</summary>

श्रीलक्ष्मण नमस्तुभ्यमिहागच्छ सहप्रियः।  
याम्यभागे समातिष्ठ पूजनं संगृहाण मे॥ ४॥
</details>

<details><summary>मूल (श्लोक)</summary>

ॐ सपत्नीकाय लक्ष्मणाय नमः।
</details>

<details><summary>मूल (दोहा)</summary>

श्रीशत्रुघ्न नमस्तुभ्यमिहागच्छ सहप्रियः।  
पीठस्य पश्चिमे भागे पूजनं स्वीकुरुष्व मे॥ ५॥
</details>

<details><summary>मूल (श्लोक)</summary>

ॐ सपत्नीकाय शत्रुघ्नाय नमः।
</details>

<details><summary>मूल (दोहा)</summary>

श्रीभरत नमस्तुभ्यमिहागच्छ सहप्रियः।  
पीठकस्योत्तरे भागे तिष्ठ पूजां गृहाण मे॥ ६॥
</details>

<details><summary>मूल (श्लोक)</summary>

ॐ सपत्नीकाय भरताय नमः।
</details>

<details><summary>मूल (दोहा)</summary>

श्रीहनुमन्नमस्तुभ्यमिहागच्छ कृपानिधे।  
पूर्वभागे समातिष्ठ पूजनं स्वीकुरु प्रभो॥ ७॥
</details>

<details><summary>मूल (श्लोक)</summary>

ॐ हनुमते नमः।
</details>

<details><summary>मूल (दोहा)</summary>

अथ प्रधानपूजा च कर्तव्या विधिपूर्वकम्।  
पुष्पाञ्जलिं गृहीत्वा तु ध्यानं कुर्यात्परस्य च॥ ८॥  
रक्ताम्भोजदलाभिरामनयनं पीताम्बरालङ्कृतं  
श्यामाङ्गं द्विभुजं प्रसन्नवदनं श्रीसीतया शोभितम्।  
कारुण्यामृतसागरं प्रियगणैर्भ्रात्रादिभिर्भावितं  
वन्दे विष्णुशिवादिसेव्यमनिशं भक्तेष्टसिद्धिप्रदम्॥ ९॥  
आगच्छ जानकीनाथ जानक्या सह राघव।  
गृहाण मम पूजां च वायुपुत्रादिभिर्युतः॥ १०॥
</details>

<details><summary>मूल (श्लोक)</summary>

इत्यावाहनम्
</details>

<details><summary>मूल (दोहा)</summary>

सुवर्णरचितं राम दिव्यास्तरणशोभितम्।  
आसनं हि मया दत्तं गृहाण मणिचित्रितम्॥ ११॥
</details>

<details><summary>मूल (श्लोक)</summary>

इति षोडशोपचारैः पूजयेत्
</details>

<details><summary>अनुवाद (हिन्दी)</summary>

ॐ अस्य श्रीमन्मानसरामायणश्रीरामचरितस्य श्रीशिवकाकभुशुण्डियाज्ञवल्क्यगोस्वामितुलसीदासा ऋषयः। श्रीसीतारामो देवता। श्रीरामनाम बीजं। भवरोगहरी भक्तिः शक्तिः। मम नियन्त्रिताशेषविघ्नतया श्रीसीतारामप्रीतिपूर्वकसकलमनोरथसिद्धॺर्थं पाठे विनियोगः।
</details>

### अथ आचमनम्


<details><summary>मूल (श्लोक)</summary>

श्रीसीतारामाभ्यां नमः। श्रीरामचन्द्राय नमः। श्रीरामभद्राय नमः।  
इति मन्त्रत्रितयेन आचमनं कुर्यात्। श्रीयुगलबीजमन्त्रेण प्राणायामं कुर्यात्॥
</details>

### अथ करन्यासः


<details><summary>मूल (दोहा)</summary>

जग मंगल गुन ग्राम राम के।  
दानि मुकुति धन धरम धाम के॥
</details>

<details><summary>मूल (श्लोक)</summary>

अङ्गुष्ठाभ्यां नमः।
</details>

<details><summary>मूल (दोहा)</summary>

राम राम कहि जे जमुहाहीं।  
तिन्हहि न पापपुंज समुहाहीं॥
</details>

<details><summary>मूल (श्लोक)</summary>

तर्जनीभ्यां नमः।
</details>

<details><summary>मूल (दोहा)</summary>

राम सकल नामन्ह ते अधिका।  
होउ नाथ अघ खग गन बधिका॥
</details>

<details><summary>मूल (श्लोक)</summary>

मध्यमाभ्यां नमः।
</details>

<details><summary>मूल (दोहा)</summary>

उमा दारु जोषित की नाईं।  
सबहि नचावत रामु गोसाईं॥
</details>

<details><summary>मूल (श्लोक)</summary>

अनामिकाभ्यां नमः।
</details>

<details><summary>मूल (दोहा)</summary>

सनमुख होइ जीव मोहि जबहीं।  
जन्म कोटि अघ नासहिं तबहीं॥
</details>

<details><summary>मूल (श्लोक)</summary>

कनिष्ठिकाभ्यां नमः।
</details>

<details><summary>मूल (दोहा)</summary>

मामभिरक्षय रघुकुलनायक।  
धृत बर चाप रुचिर कर सायक॥
</details>

<details><summary>मूल (श्लोक)</summary>

करतलकरपृष्ठाभ्यां नमः।
</details>

<details><summary>मूलम् (समाप्तिः)</summary>

इति करन्यासः
</details>

### अथ हृदयादिन्यासः


<details><summary>मूल (दोहा)</summary>

जग मंगल गुन ग्राम राम के।  
दानि मुकुति धन धरम धाम के॥
</details>

<details><summary>मूल (श्लोक)</summary>

हृदयाय नमः।
</details>

<details><summary>मूल (दोहा)</summary>

राम राम कहि जे जमुहाहीं।  
तिन्हहि न पापपुंज समुहाहीं॥
</details>

<details><summary>मूल (श्लोक)</summary>

शिरसे स्वाहा।
</details>

<details><summary>मूल (दोहा)</summary>

राम सकल नामन्ह ते अधिका।  
होउ नाथ अघ खग गन बधिका॥
</details>

<details><summary>मूल (श्लोक)</summary>

शिखायै वषट्।
</details>

<details><summary>मूल (दोहा)</summary>

उमा दारु जोषित की नाईं।  
सबहि नचावत रामु गोसाईं॥
</details>

<details><summary>मूल (श्लोक)</summary>

कवचाय हुम्।
</details>

<details><summary>मूल (दोहा)</summary>

सनमुख होइ जीव मोहि जबहीं।  
जन्म कोटि अघ नासहिं तबहीं॥
</details>

<details><summary>मूल (श्लोक)</summary>

नेत्राभ्यां वौषट्।
</details>

<details><summary>मूल (दोहा)</summary>

मामभिरक्षय रघुकुलनायक।  
धृत बर चाप रुचिर कर सायक॥
</details>

<details><summary>मूल (श्लोक)</summary>

अस्त्राय फट्।
</details>

<details><summary>मूलम् (समाप्तिः)</summary>

इति हृदयादिन्यासः
</details>

### अथ ध्यानम्


<details><summary>मूल (दोहा)</summary>

मामवलोकय पंकजलोचन।  
कृपा बिलोकनि सोच बिमोचन॥  
नील तामरस स्याम काम अरि।  
हृदय कंज मकरंद मधुप हरि॥  
जातुधान बरूथ बल भंजन।  
मुनि सज्जन रंजन अघ गंजन॥  
भूसुर ससि नव बृंद बलाहक।  
असरन सरन दीन जन गाहक॥  
भुजबल बिपुल भार महि खंडित।  
खर दूषन बिराध बध पंडित॥  
रावनारि सुखरूप भूपबर।  
जय दसरथ कुल कुमुद सुधाकर॥  
सुजस पुरान बिदित निगमागम।  
गावत सुर मुनि संत समागम॥  
कारुनीक ब्यलीक मद खंडन।  
सब बिधि कुसल कोसला मंडन॥  
कलि मल मथन नाम ममताहन।  
तुलसिदास प्रभु पाहि प्रनत जन॥
</details>

<details><summary>मूलम् (समाप्तिः)</summary>

इति ध्यानम्
</details>

## भगवान् श्रीजानकीनाथची आरती


<details><summary>मूल (श्लोक)</summary>

ॐ जय जानकिनाथा, हो प्रभु जय श्री रघुनाथा।  
दोऊ कर जोड़े विनवौं, प्रभु मेरी सुनो बाता॥ॐ॥  
तुम रघुनाथ हमारे, प्राण पिता माता।  
तुम हो सजन सँगाती, भक्ति मुक्ति दाता॥ ॐ॥  
चौरासी प्रभु फन्द छुड़ाओ, मेटो यम त्रासा।  
निश दिन प्रभु मोहि राखो, अपने संग साथा॥ ॐ॥  
सीताराम लक्ष्मण भरत शत्रुहन, संग चारौं भैया।  
जगमग ज्योति विराजत, शोभा अति लहिया॥ ॐ॥  
हनुमत नाद बजावत, नेवर ठुमकाता।  
कंचन थाल आरती, करत कौशल्या माता॥ ॐ॥  
किरिट मुकुट कर धनुष विराजत, शोभा अति भारी।  
मनीराम दरशन कर, तुलसिदास दरशन कर, पल-पल बलिहारी॥ ॐ॥  
जय जानकिनाथा, हो प्रभु जय श्री रघुनाथा।  
हो प्रभु जय सीता माता, हो प्रभु जय लक्ष्मण भ्राता॥ ॐ॥  
हो प्रभु जय चारौं भ्राता, हो प्रभु जय हनुमत दासा।  
दोऊ कर जोड़े विनवौं, प्रभु मेरी सुनो बाता॥ ॐ॥
</details>

<details><summary>Misc Detail</summary>

॥ श्रीजानकीवल्लभो विजयते॥  
श्रीरामचरितमानस (प्रथम सोपान)
</details>


## गोस्वामी तुलसीदासांचे संक्षिप्त जीवन


<details><summary>अनुवाद (हिन्दी)</summary>

प्रयागजवळ चित्रकूट जिल्ह्यात राजापूर नावाचे एक गाव आहे, तेथे आत्माराम दुबे नावाचे एक प्रतिष्ठित सरयूपारीण ब्राह्मण रहात होते. त्यांच्या पत्नीचे नाव होते हुलसी. विक्रम संवत् १५५४ च्या श्रावण शुक्ल सप्तमीच्या दिवशी अभुक्त मूळ नक्षत्रावर या भाग्यवान दांपत्याच्या घरी बारा महिने गर्भात राहिल्यावर गोस्वामी तुलसीदासांचा जन्म झाला. जन्मल्यावर बालक तुलसीदास रडले नाहीत. परंतु त्यांच्या मुखातून ‘राम’ हा शब्द निघाला. जन्मतः त्यांच्या तोंडात बत्तीस दात होते. त्यांची ठेवण पाच वर्षांच्या मुलासारखी होती. अशा प्रकारचे अद्भुत बालक पाहून पित्याला अमंगल घडण्याच्या शंकेने भीती वाटू लागली आणि तो त्याविषयी अनेक प्रकारच्या कल्पना करू लागला. माता हुलसीलाही हे पाहून काळजी वाटू लागली. तिने बालकाचे अनिष्ट होईल, या शंकेमुळे दशमी दिवशी रात्री त्या नवजात शिशूला आपल्या दासीबरोबर तिच्या सासरी पाठविले आणि दुसऱ्या दिवशी स्वतः तिने जगाचा निरोप घेतला. चुनिया नावाच्या त्या दासीने मोठॺा प्रेमाने बालकाचे पालन-पोषण केले. जेव्हा तुलसीदास जवळपास साडे पाच वर्षांचे झाले, तेव्हा चुनियाचाही मृत्यू झाला. आता तो बालक अनाथ झाला. तो दारोदार भटकू लागला. त्यावेळी जगज्जननी पार्वतीला त्या होतकरू मुलाची दया आली. ती ब्राह्मण स्त्रीचा वेष घेऊन रोज त्याच्याजवळ जाई आणि त्याला आपल्या हातांनी जेवू घाली.  
इकडे भगवान शंकरांच्या प्रेरणेने रामशैलावर राहणाऱ्या श्रीअनंतानंद यांचे प्रिय शिष्य श्रीनरहर्यानंद यांनी त्या बालकाचा शोध घेतला आणि तेथे वि. संवत् १५६१ च्या माघ शुक्ल पंचमी, शुक्रवारच्या दिवशी त्याची मुंज केली. न शिकवताच त्या ‘रामबोला’ बालकाने गायत्री मंत्राचे उच्चारण केले. ते पाहून सर्व लोक चकित झाले. यानंतर नरहरी स्वामींनी वैष्णवांचे पाच संस्कार करून त्या रामबोलाला राममंत्राची दीक्षा दिली आणि अयोध्येमध्ये राहून ते त्याला विद्या शिकवू लागले. बालक रामबोलाची बुद्धी मोठी प्रखर होती. एकदा गुरुमुखातून आलेले जे तो ऐके, ते त्याला तोंडपाठ होत असे. काही दिवसांनंतर गुरु-शिष्य तेथून शूकरक्षेत्र (सोरों) येथे गेले. तेथे श्रीनरहरीने तुलसीदासांना रामचरित्र ऐकविले. काही दिवसांनंतर ते काशीला गेले. काशीमध्ये शेषसनातन यांच्याजवळ राहून तुलसीदासांनी पंधरा वर्षे वेद व वेदांगांचे अध्ययन केले. इकडे त्यांच्या मनात प्रपंचवासना जागी झाली आणि विद्यागुरूंची आज्ञा घेऊन ते आपल्या जन्मभूमीला आले. तेथे आल्यावर त्यांना दिसले की, त्यांच्या कुटुंबाची वाताहत झालेली आहे. त्यांनी विधिपूर्वक आपल्या पिता इत्यादींचे श्राद्ध केले आणि ते तेथेच राहून लोकांना भगवान श्रीरामांची कथा सांगू लागले.  
वि. संवत् १५८३ च्या ज्येष्ठ शुक्ल त्रयोदशीला गुरुवारी भारद्वाज गोत्राच्या एका सुंदर मुलीबरोबर त्यांचा विवाह झाला आणि ते सुखाने आपल्या नवविवाहित पत्नीबरोबर नांदू लागले. एकदा त्यांची पत्नी आपल्या भावाबरोबर आपल्या माहेरी गेली. तुलसीदासही तिच्या मागोमाग तेथे गेले. तेव्हा त्यांच्या पत्नीने त्यांचा फार धिक्कार केला. ती म्हणाली, ‘माझ्या या हाडा-मांसाच्या शरीराची तुम्हांला इतकी आसक्ती आहे, तिच्या निम्म्यानेही जर भगवंतांबद्दल आसक्ती असती, तर तुमचा उद्धार झाला असता.’  
तुलसीदासांच्या मनाला हे शब्द लागले. ते एक क्षणही तेथे थांबले नाहीत. लगेच तेथून निघाले.  
तुलसीदास प्रयागला आले. तेथे त्यांनी गृहस्थाचा वेष टाकून साधूचा वेष धारण केला. नंतर तीर्थाटन करीत ते काशीला पोहोचले. मानससरोवराजवळ त्यांना काकभुशुंडींचे दर्शन झाले.  
काशीमध्ये तुलसीदास रामकथा सांगू लागले. तेथे त्यांना एक दिवस एक भूत भेटले. त्याने त्यांना हनुमानाचा पत्ता सांगितला. तुलसीदासांनी हनुमानाला भेटून श्रीरघुनाथांचे दर्शन घडविण्याची विनंती केली. हनुमान म्हणाला, ‘तुला चित्रकूटावर श्रीरघुनाथांचे दर्शन होईल.’ मग तुलसीदास चित्रकूटाकडे गेले.  
चित्रकूटाला पोहोचल्यावर रामघाटावर त्यांनी मुक्काम केला. एक दिवस ते प्रदक्षिणा घालण्यास निघाले होते. वाटेत त्यांना श्रीरामांचे दर्शन झाले. दोन फार सुंदर राजकुमार घोडॺावर बसून धनुष्य-बाण धारण करून जात असल्याचे त्यांना दिसले. तुलसीदास त्यांना पाहून मुग्ध होऊन गेले, परंतुते त्यांना ओळखू शकले नाहीत. नंतर हनुमानाने येऊन त्यांना ते सर्व रहस्य सांगितले, तेव्हा त्यांना पश्चात्ताप वाटू लागला. हनुमानाने त्यांचे सांत्वन केले व उद्या प्रातःकाली पुन्हा दर्शन होईल, असे सांगितले.  
वि. संवत् १६०७ च्या मौनी अमावास्येला बुधवारी त्यांच्यासमोर भगवानश्रीराम पुन्हा प्रकट झाले. त्यांनी बालरूपामध्ये तुलसीदासांना सांगितले की, ‘बाबा, आम्हांला चंदन द्या.’ इकडे हनुमानाने विचार केला की, तुलसीदासांना यावेळी तरी भ्रम होऊ नये. म्हणून त्याने पोपटाचे रूप धारण करून दोहा म्हटला की,
</details>

<details><summary>मूल (श्लोक)</summary>

चित्रकूट के घाट पर भइ संतन की भीर।  
तुलसीदास चंदन घिसे तिलक देत रघुबीर॥
</details>

<details><summary>अनुवाद (हिन्दी)</summary>

तुलसीदास त्या अद्भुत बालरूपाचे लावण्य पाहून देहभान विसरले. भगवंतांनी आपल्या हाताने चंदन घेऊन आपल्या व तुलसीदासांच्या मस्तकाला लावले व ते अंतर्धान पावले.  
वि. संवत् १६२८ मध्ये ते हनुमानाच्या आज्ञेप्रमाणे अयोध्येकडे निघाले. त्याकाळी प्रयागामध्ये माघमेळा चालू होता. पर्वाच्या सहाव्या दिवसानंतर एका वटवृक्षाखाली त्यांना भरद्वाज व याज्ञवल्क्य मुनींचे दर्शन झाले. त्यांनी सूकर क्षेत्रामध्ये आपल्या गुरूकडून ऐकलेली तीच रामकथा तेथे त्यावेळी चालली होती. नंतर ते काशीला आले आणि तेथे प्रह्लाद घाटावर एका ब्राह्मणाच्या घरी ते राहिले. तेथे त्यांच्यामध्ये कवित्वशक्तीचे स्फुरण झाले आणि ते संस्कृतमध्ये पद्य-रचना करू लागले. परंतु ते दिवसा जितकी पद्ये रचत, ती रात्री लुप्त होत. असे रोज घडे. आठव्या दिवशी तुलसीदासांना स्वप्न पडले. भगवान शंकरांनी त्यांना आज्ञा केली की, तू आपल्या लोकभाषेत काव्य-रचना कर. तुलसीदासांना जाग येऊन उठून बसले. त्यावेळी भगवान शिव आणि पार्वती त्यांच्यासमोर प्रकट झाले. तुलसीदासांनी त्यांना साष्टांग नमस्कार घातला. शिव म्हणाले, ‘तू अयोध्येला जाऊन रहा आणि लोकभाषेत काव्य-रचना कर. माझ्या आशीर्वादाने तुझे काव्य सामवेदाप्रमाणे पूज्य होईल.’ असे म्हणून गौरीशंकर अंतर्धान झाले. त्यांची आज्ञा शिरोधार्य मानून तुलसीदास काशीहून अयोध्येला आले.  
वि. संवत् १६३१ ला रचनेचा प्रारंभ झाला. त्या साली रामनवमीला अगदी तसाच योग होता, जसा त्रेतायुगात रामजन्मादिवशी होता. त्या दिवशी प्रातःकाळी तुलसीदासांनी श्रीरामचरितमानसाची रचना प्रारंभ केली. दोन वर्षे, सात महिने आणि सव्वीस दिवसांनी ग्रंथाची समाप्ती झाली. वि. संवत् १६३३ मध्ये मार्गशीर्ष शुक्ल पक्षात रामविवाहाच्या दिवशी सातही कांडे पूर्ण झाली.  
यानंतर भगवंताच्या आज्ञेने तुलसीदास काशीला आले. तेथे त्यांनी भगवान विश्वनाथ आणि अन्नपूर्णामातेला श्रीरामचरित मानस ऐकवले. ग्रंथ त्या रात्री विश्वनाथाच्या मंदिरात ठेवला होता. सकाळी जेव्हा द्वार उघडले तेव्हा त्याच्यावर लिहिलेले दिसले—‘सत्यं शिवं सुंदरम्’ आणि त्याखाली भगवान शंकरांची सही होती. त्यावेळी तेथे उपस्थित असलेल्या लोकांनी ‘सत्यं शिवं सुंदरम्’ असा आवाज ऐकला.  
इकडे पंडितांनी जेव्हा हे ऐकले, तेव्हा त्यांच्या मनात ईर्ष्या उत्पन्न झाली. ते गोळा होऊन तुलसीदासांची निंदा करू लागले आणि तो ग्रंथ नष्ट करण्याचा प्रयत्न करू लागले. त्यांनी ग्रंथ चोरण्यासाठी दोन चोर पाठविले. चोरांना तेथे दिसले की, तुलसीदासांच्या कुटीजवळ दोन वीर पुरुष धनुष्यबाण घेऊन पहारा देत आहेत. ते मोठे सुंदर श्याम व गौर वर्णाचे होते. त्यांच्या दर्शनाने चोरांची बुद्धी पालटून ती शुद्ध झाली. त्या वेळेपासून त्यांनी चोरी करणे सोडून दिले. व ते भगवंतांच्या भजनास लागले. आपल्यासाठी भगवंतांना त्रास झाला, असे वाटून तुलसीदासांनी आपल्या कुटीतील सर्व सामान लुटून टाकले आणि तो ग्रंथ आपला मित्र तोडरमल यांच्याकडे ठेवला. त्यानंतर त्यांनी दुसरी प्रत लिहिली. तिच्याच आधारे दुसऱ्या नकला तयार केल्या जाऊ लागल्या. ग्रंथाचा प्रचार दिवसेंदिवस वाढू लागला.  
इकडे पंडितांनी दुसरा काही उपाय न दिसल्यामुळे त्या वेळचे काशीतील महान पंडित श्रीमधुसूदन सरस्वती यांना तो ग्रंथ पहाण्यास प्रवृत्त केले. श्रीमधुसूदन सरस्वती यांना तो पाहून खूप प्रसन्नता वाटली आणि त्याच्यावर आपली संमती लिहिली की-
</details>

<details><summary>मूल (श्लोक)</summary>

आनन्दकानने ह्यस्मिञ्जङ्गमस्तुलसीतरुः।  
कवितामञ्जरी भाति रामभ्रमरभूषिता॥
</details>

<details><summary>अनुवाद (हिन्दी)</summary>

(या काशीरूपी आनंदवनात तुलसीदास हे चालते-फिरते तुलसीचे रोपटे आहेत. त्यांची कवितारूपी मञ्जरी फारच सुंदर आहे. तिच्यावर श्रीरामरूपी भ्रमर नेहमी घोटाळत असतात.)  
एवढॺावरही पंडितांचे समाधान झाले नाही. तेव्हा ग्रंथाची परीक्षा करण्यासाठी त्यांनी आणखी एक उपाय करण्याचे ठरविले. भगवान विश्वनाथांसमोर वेद, त्याखाली शास्त्रे, शास्त्रांच्या खाली पुराणे आणि सर्वांखाली रामचरितमानस ठेवले. मंदिर बंद करून ठेवले. सकाळी जेव्हा मंदिर उघडले, तेव्हा लोकांना दिसलेकी, रामचरितमानस हे वेदांच्या वरती ठेवलेले आहे. आता ते पंडित फार ओशाळले. त्यांनी तुलसीदासांची क्षमा मागितली आणि भक्तिभावाने त्यांचे चरणोदक घेतले.  
आता तुलसीदास असिघाटावर राहू लागले. एके दिवशी रात्री कलियुग मूर्तरूप धारण करून त्यांच्याजवळ आले आणि त्यांना त्रास देऊ लागले. तेव्हा तुलसीदासांनी हनुमानाचे ध्यान केले. हनुमानाने त्यांना विनयाची पदे रचण्यास सांगितले. मग गोस्वामींनी ‘विनय-पत्रिका’ लिहिली आणि ती भगवंतांच्या चरणी अर्पण केली.श्रीरामांनी स्वतः तिच्यावर आपली सही केली आणि तुलसीदासांना निर्भय केले.  
वि. संवत् १६८० श्रावण कृष्ण तृतीयेला शनिवारी असिघाटावर गोस्वामींनी ‘राम राम’ असे म्हणत शरीर त्याग केला.  
(टीप- विक्रम संवत् मधून ५६ वजा केले असता इसवीसन वर्ष येते. वि.सं.चा प्रारंभ शालिवाहन शकाच्या कार्तिक शुद्ध प्रतिपदेला होतो.)
</details>

## श्रीरामशलाका प्रश्नावली


<details><summary>अनुवाद (हिन्दी)</summary>

मानसच्या भक्तांना श्रीरामशलाका-प्रश्नावलीचा अधिक परिचय करून देण्याची गरज वाटत नाही. तिची महत्ता व उपयोगिता बहुतेक सर्व मानस-भक्तांना परिचित आहेच. म्हणून येथे खाली त्याचे फक्त स्वरूप देऊन त्यापासून प्रश्नोत्तर काढायची पद्धत आणि त्याचे उत्तर-फल यांचा उल्लेख केलेला आहे. श्रीरामशलाका-प्रश्नावलीचे स्वरूप असे आहे—
</details>

<details><summary>Misc Detail</summary>


</details>

<details><summary>अनुवाद (हिन्दी)</summary>

या श्रीरामशलाका-प्रश्नावलीद्वारे कुणाला कधी आपल्या अभीष्ट प्रश्नाचे उत्तर मिळवायची इच्छा असेल, तर प्रथमतः त्या व्यक्तीने भगवान श्रीरामचंद्रांचे ध्यान करावे. त्यानंतर श्रद्धा-विश्वासपूर्वक मनाने अभीष्ट प्रश्नाचे चिंतन करीत प्रश्नावलीतील मनात येईल, त्या चौकोनावर बोट ठेवावे आणि त्या चौकोनात जे अक्षर असेल, ते वेगळ्या कोऱ्या कागदावर लिहून घ्यावे. आता ज्या चौकोनातील अक्षर लिहून ठेवले असेल, त्याच्यापुढे जावे आणि तेथून नवव्या चौकोनात जे अक्षर येईल तेही लिहून घ्यावे. अशा प्रकारे प्रत्येक नवव्या चौकोनात जे अक्षर येईल तेही क्रमाने लिहीत जावे आणि अशा प्रकारे प्रथम घेतलेल्या अक्षरापर्यंत यावे. तेथे पोहोचल्यावर एक चौपाई पूर्ण होईल. तिच्यामध्ये प्रश्नकर्त्याच्या अभीष्ट प्रश्नाचे उत्तर असेल.  
येथे एवढे लक्षात ठेवावे की काही कोष्टकात ‘आ’ ची मात्रा (ा) आणि काही कोष्टकात दोन दोन अक्षरे आहेत. म्हणून गणना करताना मात्रा असलेले कोष्टक सोडून देऊ नये आणि दोन अक्षरांचे कोष्टक दोनदा धरू नये. जेथे मात्रा येईल, तेथे तिच्या पूर्वीच्या अक्षरापुढे ती मात्रा लिहून घ्यावी आणि दोन अक्षरांचे कोष्टक आले, तर तेथे दोन्ही अक्षरे एकदम लिहून घ्यावीत.  
आता उदाहरणासाठी या रामशलाका-प्रश्नावलीपासून एखाद्या प्रश्नाचे उत्तर देणारी एक चौपाई घेऊया. वाचकांनी लक्षपूर्वक पहावे. कुणी भगवान श्रीरामांचे ध्यान करून आपल्या प्रश्नाचे चिंतन करीत जर प्रश्नावलीतील हे चिन्ह असलेल्या ‘म’ च्या चौकोनावर बोट ठेवले आणि वर सांगितलेल्या क्रमाने अक्षरे मोजत व लिहीत गेले, तर उत्तर म्हणून ही चौपाई तयार होईल.
</details>

<details><summary>मूल (श्लोक)</summary>

हो इ हि सो इ जो रा म* र चि रा खा।  
को क रि त र्क ब ढ़ा वै सा खा॥
</details>

<details><summary>अनुवाद (हिन्दी)</summary>

ही चौपाई बालकांडमध्ये शिव व पार्वती यांच्या संवादात आहे. प्रश्नकर्त्याला उत्तर म्हणून या चौपाईतील आशय शोधला पाहिजे की, कार्य होण्याची शंका आहे, तेव्हा ते भगवंतावर सोपविणे श्रेयस्कर होईल.  
श्रीरामशलाका-प्रश्नावलीतून या चौपाई शिवाय आणखी आठ चौपाया तयार होतात. त्या सर्वांचे स्थान व फल यांचा उल्लेख खाली दिला जात आहे. एकूण नऊ चौपाया आहेत-
</details>

<details><summary>मूल (श्लोक)</summary>

१—सुनु सिय सत्य असीस हमारी।  
पूजिहि मन कामना तुम्हारी॥
</details>

<details><summary>अनुवाद (हिन्दी)</summary>

स्थान—ही चौपाई बालकांड मध्ये श्रीसीतेच्या गौरी-पूजनाच्या प्रसंगी आली आहे. गौरीने सीतेलाआशीर्वाद दिला आहे.  
फल—प्रश्नकर्त्याचा प्रश्न उत्तम आहे. कार्य यशस्वी होईल.
</details>

<details><summary>मूल (श्लोक)</summary>

२—प्रबिसि नगर कीजे सब काजा।  
हृदयँ राखि कोसलपुर राजा॥
</details>

<details><summary>अनुवाद (हिन्दी)</summary>

स्थान—ही चौपाई सुंदरकांडामध्ये हनुमानाने लंकेत प्रवेश करण्याच्या वेळेची आहे.  
फल—भगवंतांचे स्मरण करून कार्याचा आरंभ करा. यश मिळेल.
</details>

<details><summary>मूल (श्लोक)</summary>

३—उघरहिं अंत न होइ निबाहू।  
कालनेमि जिमि रावन राहू॥
</details>

<details><summary>अनुवाद (हिन्दी)</summary>

स्थान—ही चौपाई बालकांडाच्या प्रारंभीच्या सत्संगाच्या वर्णनाच्या प्रसंगातील आहे.  
फल—या कार्यात चांगुलपणा नाही. कार्यात यश मिळण्याविषयी शंका आहे.
</details>

<details><summary>मूल (श्लोक)</summary>

४—बिधि बस सुजन कुसंगत परहीं।  
फनि मनि सम निज गुन अनुसरहीं॥
</details>

<details><summary>अनुवाद (हिन्दी)</summary>

स्थान—ही चौपाईसुद्धा बालकांडाच्या प्रारंभीच्या सत्संगाच्या वर्णनाच्या प्रसंगीची आहे.  
फल—खोटारडॺा माणसांची संगत सोडा. कार्य पूर्ण होण्याविषयी शंका आहे.
</details>

<details><summary>मूल (श्लोक)</summary>

५—मुद मंगलमय संत समाजू।  
जो जग जंगम तीरथराजू॥
</details>

<details><summary>अनुवाद (हिन्दी)</summary>

स्थान—ही चौपाई बालकांडातील संत-समाजरूपी तीर्थाच्या वर्णनातील आहे.  
फल—प्रश्न उत्तम आहे. कार्य यशस्वी होईल.
</details>

<details><summary>मूल (श्लोक)</summary>

६—गरल सुधा रिपु करहिं मिताई।  
गोपद सिंधु अनल सितलाई॥
</details>

<details><summary>अनुवाद (हिन्दी)</summary>

स्थान—ही चौपाई हनुमानाच्या लंकेत प्रवेश करण्याच्या वेळेची आहे.  
फल—प्रश्न फार श्रेष्ठ आहे. कार्य यशस्वी होईल.
</details>

<details><summary>मूल (श्लोक)</summary>

७—बरुन कुबेर सुरेस समीरा।  
रन सन्मुख धरि काहुँ न धीरा॥
</details>

<details><summary>अनुवाद (हिन्दी)</summary>

स्थान—ही चौपाई लंकाकांडामध्ये रावणाच्या मृत्यूनंतर मंदोदरीच्या विलापाच्या प्रसंगात आहे.  
फल—कार्य पूर्ण होण्यामध्ये शंका आहे.
</details>

<details><summary>मूल (श्लोक)</summary>

८—सुफल मनोरथ होहुँ तुम्हारे।  
रामु लखनु सुनि भए सुखारे॥
</details>

<details><summary>अनुवाद (हिन्दी)</summary>

स्थान—ही चौपाई बालकांडातील पुष्पवाटिकेतून फुले आणल्यावर विश्वामित्रांचा आशीर्वाद आहे.  
फल—प्रश्न फार चांगला आहे. कार्य यशस्वी होईल.  
अशा प्रकारे रामशलाका प्रश्नावलीतून एकूण नऊ चौपाया तयार होतात. त्यांमध्ये सर्व प्रकारच्या प्रश्नांच्या उत्तरांचा आशय आलेला आहे.
</details>

## श्रीरामायणजीकी आरती


<details><summary>मूल (श्लोक)</summary>

आरति श्रीरामायनजी की।  
कीरति कलित ललित सिय पी की॥  
गावत ब्रह्मादिक मुनि नारद।  
बालमीक बिग्यान बिसारद॥  
सुक सनकादि सेष अरु सारद।  
बरनि पवनसुत कीरति नीकी॥  
गावत बेद पुरान अष्टदस।  
छओ सास्त्र सब ग्रंथन को रस॥  
मुनि जन धन संतन को सरबस।  
सार अंस संमत सबही की॥  
गावत संतत संभु भवानी।  
अरु घटसंभव मुनि बिग्यानी॥  
ब्यास आदि कबिबर्ज बखानी।  
कागभुसुंडि गरुड के ही की॥  
कलिमल हरन बिषयरस फीकी।  
सुभग सिंगार मुक्ति जुबती की॥  
दलन रोग भव मूरि अमी की।  
तात मात सब बिधि तुलसी की॥
</details>

<details><summary>Misc Detail</summary>

शेवटचं पान
</details>
