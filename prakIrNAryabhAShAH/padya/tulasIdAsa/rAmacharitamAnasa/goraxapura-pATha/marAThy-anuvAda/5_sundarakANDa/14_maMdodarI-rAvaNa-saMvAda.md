+++
title = "१४ मंदोदरी-रावण-संवाद"

+++


<details open><summary>मूल (चौपाई)</summary>

उहाँ निसाचर रहहिं ससंका।  
जब तें जारि गयउ कपि लंका॥  
निज निज गृहँ सब करहिं बिचारा।  
नहिं निसिचर कुल केर उबारा॥
</details>

<details><summary>अनुवाद (हिन्दी)</summary>

तिकडे लंकेत हनुमान लंका जाळून गेला, तेव्हापासून राक्षस भयभीत झाले होते. आपापल्या घरात सर्वजण विचार करीत होते की, आता राक्षसकुळाच्या बचावाचा कोणताही उपाय नाही.॥ १॥
</details>

<details open><summary>मूल (चौपाई)</summary>

जासु दूत बल बरनि न जाई।  
तेहि आएँ पुर कवन भलाई॥  
दूतिन्ह सन सुनि पुरजन बानी।  
मंदोदरी अधिक अकुलानी॥
</details>

<details><summary>अनुवाद (हिन्दी)</summary>

ज्यांच्या दूताच्या बळाचे वर्णन करणे शक्य नाही, ते श्रीराम स्वतः नगरात आल्यावर आमची काय अवस्था होणार! दूतींच्याकडून नगरवासींचे बोलणे ऐकून मंदोदरी फार व्याकूळ झाली.॥ २॥
</details>

<details open><summary>मूल (चौपाई)</summary>

रहसि जोरि कर पति पग लागी।  
बोली बचन नीति रस पागी॥  
कंत करष हरि सन परिहरहू।  
मोर कहा अति हित हियँ धरहू॥
</details>

<details><summary>अनुवाद (हिन्दी)</summary>

ती एकांतात हात जोडून रावणाच्या पाया पडली आणि नीतिरसाने परिपूर्ण वाणीने म्हणाली, ‘हे प्रियतम, श्रीहरींशी विरोध करणे सोडून द्या. माझे म्हणणे अत्यंत हितकारक समजून हृदयात धरा.॥ ३॥
</details>

<details open><summary>मूल (चौपाई)</summary>

समुझत जासु दूत कइ करनी।  
स्रवहिं गर्भ रजनीचर घरनी॥  
तासु नारि निज सचिव बोलाई।  
पठवहु कंत जो चहहु भलाई॥
</details>

<details><summary>अनुवाद (हिन्दी)</summary>

ज्यांच्या दूताच्या कृत्याचा विचार करताच राक्षसांच्या स्त्रिया गर्भगळित होतात, हे प्रिय स्वामी, जर कल्याण व्हावेसे वाटत असेल, तर, आपल्या मंत्र्यांना बोलावून त्यांच्याबरोबर श्रीरामांच्या पत्नीला पाठवून द्या.॥ ४॥
</details>

<details open><summary>मूल (चौपाई)</summary>

तव कुल कमल बिपिन दुखदाई।  
सीता सीत निसा सम आई॥  
सुनहु नाथ सीता बिनु दीन्हें।  
हित न तुम्हार संभु अज कीन्हें॥
</details>

<details><summary>अनुवाद (हिन्दी)</summary>

सीता ही आपल्या कुलरूपी कमलवनाला दुःख देणाऱ्या थंडीच्या रात्रीप्रमाणे झाली आहे. हे नाथ, ऐकून घ्या. सीतेला परत पाठविल्याशिवाय शंभू किंवा ब्रह्मदेवही तुमचे भले करणार नाहीत.॥५॥
</details>

## दोहा


<details open><summary>मूल (दोहा)</summary>

राम बान अहि गन सरिस निकर निसाचर भेक।  
जब लगि ग्रसत न तब लगि जतनु करहु तजि टेक॥ ३६॥
</details>

<details><summary>अनुवाद (हिन्दी)</summary>

श्रीरामांचे बाण हे सर्पांच्या समूहांसारखे आहेत आणि राक्षस-समूह त्यांच्यापुढे बेडकाप्रमाणे आहेत. ते जोपर्यंत यांना खाऊन टाकत नाहीत, तोपर्यंत आपला हट्ट सोडून काही उपाय करा.’॥ ३६॥
</details>

<details open><summary>मूल (चौपाई)</summary>

श्रवन सुनी सठ ता करि बानी।  
बिहसा जगत बिदित अभिमानी॥  
सभय सुभाउ नारि कर साचा।  
मंगल महुँ भय मन अति काचा॥
</details>

<details><summary>अनुवाद (हिन्दी)</summary>

मूर्ख आणि जगप्रसिद्ध घमेंडखोर रावण आपल्या कानांनी मंदोदरीचे बोलणे ऐकून मोठॺाने हसून म्हणाला, ‘स्त्रियांचा स्वभाव खरोखरच भित्रट असतो. तू मंगल प्रसंगीसुद्धा भीत आहेस. तुझे मन फारच हळवे आहे.॥ १॥
</details>

<details open><summary>मूल (चौपाई)</summary>

जौं आवइ मर्कट कटकाई।  
जिअहिं बिचारे निसिचर खाई॥  
कंपहिं लोकप जाकीं त्रासा।  
तासु नारि सभीत बड़ि हासा॥
</details>

<details><summary>अनुवाद (हिन्दी)</summary>

जर वानरांची सेना आली, तर बिचारे राक्षस त्यांना खाऊन आपली पोटे भरतील. लोकपालही माझ्या भयाने कापू लागतात, त्याची बायको असून तू घाबरतेस, ही मोठी हास्यास्पद गोष्ट आहे.’॥ २॥
</details>

<details open><summary>मूल (चौपाई)</summary>

अस कहि बिहसि ताहि उर लाई।  
चलेउ सभाँ ममता अधिकाई॥  
मंदोदरी हृदयँ कर चिंता।  
भयउ कंत पर बिधि बिपरीता॥
</details>

<details><summary>अनुवाद (हिन्दी)</summary>

रावणाने असे म्हणत हसून तिला हृदयाशी धरले आणि मोठे प्रेम दाखवून तो सभेला गेला. मंदोदरी मनात काळजी करू लागली की, विधाता आपल्या पतीला प्रतिकूल झालेला आहे.॥ ३॥
</details>

<details open><summary>मूल (चौपाई)</summary>

बैठेउ सभाँ खबरि असि पाई।  
सिंधु पार सेना सब आई॥  
बूझेसि सचिव उचित मत कहहू।  
ते सब हँसे मष्ट करि रहहू॥
</details>

<details><summary>अनुवाद (हिन्दी)</summary>

रावण सभेमध्ये जाऊन बसताच त्याला समजले की, शत्रूची सर्व सेना समुद्रापलीकडे आली आहे. त्याने मंत्र्यांना म्हटले की, योग्य सल्ला द्या. तेव्हा सर्वजण हसले व म्हणाले की, ‘गप्प रहावे, यात सल्ला काय द्यायचा?॥ ४॥
</details>

<details open><summary>मूल (चौपाई)</summary>

जितेहु सुरासुर तब श्रम नाहीं।  
नर बानर केहि लेखे माहीं॥
</details>

<details><summary>अनुवाद (हिन्दी)</summary>

तुम्ही देव व राक्षसांना जिंकून घेतले, तेव्हासुद्धा काही कष्ट पडले नाहीत. मग मनुष्य व वानर यांचे काय घेऊन बसलात?’॥ ५॥
</details>
