+++
title = "१५ बिभीषणाचा रावणाला उपदेश"

+++


## दोहा


<details open><summary>मूल (दोहा)</summary>

सचिव बैद गुर तीनि जौं प्रिय बोलहिं भय आस।  
राज धर्म तन तीनि कर होइ बेगिहीं नास॥ ३७॥
</details>

<details><summary>अनुवाद (हिन्दी)</summary>

मंत्री, वैद्य व गुरू हे तिघे जर कुणी नाराज होईल या भीतीने किंवा लाभाच्या आशेने हिताची गोष्ट न सांगता प्रिय बोलले, तर ते राज्य, शरीर व धर्म या तिन्हींचा लवकरच नाश होतो.॥ ३७॥
</details>

<details open><summary>मूल (चौपाई)</summary>

सोइ रावन कहुँ बनी सहाई।  
अस्तुति करहिं सुनाइ सुनाई॥  
अवसर जानि बिभीषनु आवा।  
भ्राता चरन सीसु तेहिं नावा॥
</details>

<details><summary>अनुवाद (हिन्दी)</summary>

रावणावरही असाच प्रसंग आला. मंत्री त्याच्यासमोर स्तुती करीत होते. याचवेळी योग्य प्रसंग पाहून बिभीषण तेथे आला. त्याने मोठा भाऊ रावण याच्या चरणी मस्तक नम्र केले.॥ १॥
</details>

<details open><summary>मूल (चौपाई)</summary>

पुनि सिरु नाइ बैठ निज आसन।  
बोला बचन पाइ अनुसासन॥  
जौ कृपाल पूँछिहु मोहि बाता।  
मति अनुरूप कहउँ हित ताता॥
</details>

<details><summary>अनुवाद (हिन्दी)</summary>

मग पुन्हा एकदा नतमस्तक होऊन तो आपल्या आसनावर बसला आणि आज्ञा घेऊन म्हणाला, ‘हे कृपाळू, तू मला विचारलेच आहेस, म्हणून हे दादा! मी आपल्या बुद्धीनुसार तुझ्या हिताची गोष्ट सांगतो,॥ २॥
</details>

<details open><summary>मूल (चौपाई)</summary>

जो आपन चाहै कल्याना।  
सुजसु सुमति सुभ गति सुख नाना॥  
सो परनारि लिलार गोसाईं।  
तजउ चउथि के चंद कि नाईं॥
</details>

<details><summary>अनुवाद (हिन्दी)</summary>

ज्या मनुष्याला आपले कल्याण, सुंदर कीर्ती, सुंदर बुद्धी, शुभगती आणि नाना प्रकारची सुखे हवी असतात, हे स्वामी, त्याने परस्त्रीच्या मुखाकडे चतुर्थीच्या चंद्राप्रमाणे अशुभ मानून पाहू नये.॥ ३॥
</details>

<details open><summary>मूल (चौपाई)</summary>

चौदह भुवन एक पति होई।  
भूतद्रोह तिष्टइ नहिं सोई॥  
गुन सागर नागर नर जोऊ।  
अलप लोभ भल कहइ न कोऊ॥
</details>

<details><summary>अनुवाद (हिन्दी)</summary>

चौदा भुवनांचा एकच स्वामी असला तरी तोसुद्धा जिवांशी वैर केल्याने टिकू शकत नाही. जो मनुष्य गुणांचा समुद्र आणि चतुर आहे, परंतु त्याला थोडासा जरी लोभ असला तरी त्याला कोणी चांगले म्हणत नाहीत.॥ ४॥
</details>

## दोहा


<details open><summary>मूल (दोहा)</summary>

काम क्रोध मद लोभ सब नाथ नरक के पंथ।  
सब परिहरि रघुबीरहि भजहु भजहिं जेहि संत॥ ३८॥
</details>

<details><summary>अनुवाद (हिन्दी)</summary>

हे राजा, काम, क्रोध, मद, लोभ हे सर्व नरकाचे मार्ग आहेत. यांना सोडून देऊन श्रीरामचंद्रांना भज. संत त्यांनाच भजतात.॥ ३८॥
</details>

<details open><summary>मूल (चौपाई)</summary>

तात राम नहिं नर भूपाला।  
भुवनेस्वर कालहु कर काला॥  
ब्रह्म अनामय अज भगवंता।  
ब्यापक अजित अनादि अनंता॥
</details>

<details><summary>अनुवाद (हिन्दी)</summary>

हे बंधो! श्रीराम मनुष्यांचे राजा नव्हेत. ते सर्व लोकांचे स्वामी आणि कालाचेही काल आहेत. ते षडैश्वर्यसंपन्न भगवान आहेत. ते विकाररहित, अजन्मा, व्यापक, अजेय, अनादी आणि अनंत ब्रह्म आहेत.॥ १॥
</details>

<details open><summary>मूल (चौपाई)</summary>

गो द्विज धेनु देव हितकारी।  
कृपासिंधु मानुष तनुधारी॥  
जन रंजन भंजन खल ब्राता।  
बेद धर्म रच्छक सुनु भ्राता॥
</details>

<details><summary>अनुवाद (हिन्दी)</summary>

त्या कृपेचे समुद्र असलेल्या भगवंताने पृथ्वी, ब्राह्मण, गाई आणि देवांच्या कल्याणासाठीच मनुष्यशरीर धारण केलेले आहे. हे बंधू, ऐकून घे. ते सेवकांना आनंद देणारे, दुष्टांच्या समूहाचा नाश करणारे आणि वेद व धर्म यांचे रक्षण करणारे आहेत.॥ २॥
</details>

<details open><summary>मूल (चौपाई)</summary>

ताहि बयरु तजि नाइअ माथा।  
प्रनतारति भंजन रघुनाथा॥  
देहु नाथ प्रभु कहुँ बैदेही।  
भजहु राम बिनु हेतु सनेही॥
</details>

<details><summary>अनुवाद (हिन्दी)</summary>

त्यांच्याशी वैर सोडून त्यांच्यापुढे मस्तक नम्र कर. ते श्रीरघुनाथ शरणागतांचे दुःख नष्ट करणारे आहेत. हे नाथ, त्या सर्वेश्वर प्रभूंना जानकी देऊन टाक आणि अकारण प्रेम करणाऱ्या श्रीरामांना भज.॥ ३॥
</details>

<details open><summary>मूल (चौपाई)</summary>

सरन गएँ प्रभु ताहु न त्यागा।  
बिस्व द्रोह कृत अघ जेहि लागा॥  
जासु नाम त्रय ताप नसावन।  
सोइ प्रभु प्रगट समुझु जियँ रावन॥
</details>

<details><summary>अनुवाद (हिन्दी)</summary>

ज्याला संपूर्ण जगाशी द्रोह करण्याचे पाप लागले आहे, तो प्रभूंना शरण गेल्यास ते त्याचाही त्याग करीत नाहीत. ज्यांचे नाम तिन्ही तापांचा नाश करणारे आहे, तेच प्रभू मनुष्यरूपाने प्रगट झाले आहेत. हे रावणा, मनापासून हे समजून घे.॥ ४॥
</details>

## दोहा


<details open><summary>मूल (दोहा)</summary>

बार बार पद लागउँ बिनय करउँ दससीस।  
परिहरि मान मोह मद भजहु कोसलाधीस॥ ३९(क)॥
</details>

<details><summary>अनुवाद (हिन्दी)</summary>

हे दशानना! मी वारंवार तुझ्या पाया पडतो आणि विनंती करतो की, मान, मोह व मद यांचा त्याग करून श्रीरामांचे भजन कर.॥ ३९ (क)॥
</details>

<details open><summary>मूल (दोहा)</summary>

मुनि पुलस्ति निज सिष्य सन कहि पठई यह बात।  
तुरत सो मैं प्रभु सन कही पाइ सुअवसरु तात॥ ३९(ख)॥
</details>

<details><summary>अनुवाद (हिन्दी)</summary>

पुलस्त्य मुनींनी आपल्या शिष्याबरोबर हाच निरोप पाठविला आहे. बंधो! योग्य वेळ बघून मी ती गोष्ट तुला सांगत आहे.’॥ ३९ (ख)॥
</details>

<details open><summary>मूल (चौपाई)</summary>

माल्यवंत अति सचिव सयाना।  
तासु बचन सुनि अति सुख माना॥  
तात अनुज तव नीति बिभूषन।  
सो उर धरहु जो कहत बिभीषन॥
</details>

<details><summary>अनुवाद (हिन्दी)</summary>

माल्यवान नावाचा एक मोठा बुद्धिमान मंत्री होता. त्याला बिभीषणाचे बोलणे ऐकून आनंद झाला, तो म्हणाला, ‘हे महाराज! तुमचे बंधू नीति-विभूषण आहेत. बिभीषण जे सांगत आहेत, ते लक्षात ठेवा.’॥ १॥
</details>

<details open><summary>मूल (चौपाई)</summary>

रिपु उतकरष कहत सठ दोऊ।  
दूरि न करहु इहाँ हइ कोऊ॥  
माल्यवंत गृह गयउ बहोरी।  
कहइ बिभीषनु पुनि कर जोरी॥
</details>

<details><summary>अनुवाद (हिन्दी)</summary>

रावण म्हणाला, ‘हे दोघे मूर्ख शत्रूचा महिमा सांगत आहेत. इथे कोणी आहे काय? या दोघांना येथून हाकला.’ तेव्हा माल्यवान घरी गेला आणि बिभीषण हात जोडून पुन्हा बोलू लागला.॥ २॥
</details>

<details open><summary>मूल (चौपाई)</summary>

सुमति कुमति सब कें उर रहहीं।  
नाथ पुरान निगम अस कहहीं॥  
जहाँ सुमति तहँ संपति नाना।  
जहाँ कुमति तहँ बिपति निदाना॥
</details>

<details><summary>अनुवाद (हिन्दी)</summary>

‘हे बंधो, पुराणे व वेद असे सांगतात की, सुबुद्धी आणि कुबुद्धी सर्वांच्या मनात असते. जेथे सुबुद्धी असते, तेथे नाना प्रकारच्या संपदा असतात आणि जेथे कुबुद्धी असते, तेथे परिणामी विपत्ती असतात.॥ ३॥
</details>

<details open><summary>मूल (चौपाई)</summary>

तव उर कुमति बसी बिपरीता।  
हित अनहित मानहु रिपु प्रीता॥  
कालराति निसिचर कुल केरी।  
तेहि सीता पर प्रीति घनेरी॥
</details>

<details><summary>अनुवाद (हिन्दी)</summary>

तुझ्या मनात उलटी बुद्धी आलेली आहे. म्हणून तू हिताला अहित व शत्रूला मित्र मानत आहेत. जी राक्षसकुलासाठी काळरात्र आहे, त्या सीतेवर तुझे फार प्रेम आहे.॥ ४॥
</details>

## दोहा


<details open><summary>मूल (दोहा)</summary>

तात चरन गहि मागउँ राखहु मोर दुलार।  
सीता देहु राम कहुँ अहित न होइ तुम्हार॥ ४०॥
</details>

<details><summary>अनुवाद (हिन्दी)</summary>

हे राजन्! मी तुझे पाय धरून तुझ्याकडे भीक मागतो की, तू मज भावाचा आग्रह प्रेमाने स्वीकार. श्रीरामांना सीता देऊन टाक. त्यामुळे तुझे अहित होणार नाही.’॥ ४०॥
</details>

<details open><summary>मूल (चौपाई)</summary>

बुध पुरान श्रुति संमत बानी।  
कही बिभीषन नीति बखानी॥  
सुनत दसानन उठा रिसाई।  
खल तोहि निकट मृत्यु अब आई॥
</details>

<details><summary>अनुवाद (हिन्दी)</summary>

बिभीषणाने पंडित, पुराण आणि वेद यांना संमत असलेली नीती वर्णन करून सांगितली, परंतु ते ऐकताच रावण खवळून म्हणाला, ‘अरे, दुष्टा, आता तुझा मृत्यू जवळ आला आहे.॥ १॥
</details>

<details open><summary>मूल (चौपाई)</summary>

जिअसि सदा सठ मोर जिआवा।  
रिपु कर पच्छ मूढ़ तोहि भावा॥  
कहसि न खल अस को जग माहीं।  
भुज बल जाहि जिता मैं नाहीं॥
</details>

<details><summary>अनुवाद (हिन्दी)</summary>

अरे मूर्खा, तू जिवंत आहेस, तो मी पोसल्यामुळे. हे मूर्खा, तुला शत्रूचा पक्ष चांगला वाटतो. अरे दुष्टा, जगात मी माझ्या स्वतःच्या भुजबलाने जिंकला नाही, असा कोण आहे ते सांग?॥ २॥
</details>

<details open><summary>मूल (चौपाई)</summary>

मम पुर बसि तपसिन्ह पर प्रीती।  
सठ मिलु जाइ तिन्हहि कहु नीती॥  
अस कहि कीन्हेसि चरन प्रहारा।  
अनुज गहे पद बारहिं बारा॥
</details>

<details><summary>अनुवाद (हिन्दी)</summary>

माझ्या नगरात राहून तू तपस्व्यांवर प्रेम करतोस! मूर्खा, मग त्यांनाच जाऊन भेट आणि त्यांना नीती सांग.’ असे म्हणून रावणाने बिभीषणाला लाथ मारली. परंतु बिभीषणाने तरीही वारंवार त्याचे पाय धरले.॥ ३॥
</details>

<details open><summary>मूल (चौपाई)</summary>

उमा संत कइ इहइ बड़ाई।  
मंद करत जो करइ भलाई॥  
तुम्ह पितु सरिस भलेहिं मोहि मारा।  
रामु भजें हित नाथ तुम्हारा॥
</details>

<details><summary>अनुवाद (हिन्दी)</summary>

शिव म्हणतात, ‘हे उमा, संतांचे हेच मोठेपण असते की, ते वाईट करणाऱ्याचेही भलेच करीत असतात.’ बिभीषण म्हणाला, ‘तू मला पित्यासमान आहेस. मला तू मारलेस, त्याचे मला वाईट वाटत नाही. परंतु हे राजा! तुझे कल्याण श्रीरामांना भजण्यातच आहे.’॥ ४॥
</details>

<details open><summary>मूल (चौपाई)</summary>

सचिव संग लै नभ पथ गयऊ।  
सबहि सुनाइ कहत अस भयऊ॥
</details>

<details><summary>अनुवाद (हिन्दी)</summary>

असे म्हणून बिभीषण आपल्या मंत्र्यांसह आकाश-मार्गाने गेला आणि सर्वांना उद्देशून म्हणाला,॥ ५॥
</details>
