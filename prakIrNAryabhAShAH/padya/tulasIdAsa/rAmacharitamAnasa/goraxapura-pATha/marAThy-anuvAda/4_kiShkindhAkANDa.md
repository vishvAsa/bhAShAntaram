+++
title = "०४ किष्किन्धाकाण्ड"

+++


## मंगलाचरण


<details><summary>Misc Detail</summary>

श्लोक
</details>

<details><summary>मूल (दोहा)</summary>

कुन्देन्दीवरसुन्दरावतिबलौ विज्ञानधामावुभौ  
शोभाढॺौ वरधन्विनौ श्रुतिनुतौ गोविप्रवृन्दप्रियौ।  
मायामानुषरूपिणौ रघुवरौ सद्धर्मवर्मौ हितौ  
सीतान्वेषणतत्परौ पथिगतौ भक्तिप्रदौ तौ हि नः॥ १॥
</details>

<details><summary>अनुवाद (हिन्दी)</summary>

कंदपुष्प व नील कमल यांच्यासमान सुंदर, गोरे व सावळे, अत्यंत बलवान, सर्वज्ञ, लावण्यसंपन्न, श्रेष्ठ धनुर्धर, वेदांनी स्तुती केलेले, गोब्राह्मणांच्या समुदायाला प्रिय, मायेने मनुष्यरूप धारण केलेले, श्रेष्ठ धर्माच्या संरक्षणासाठी कवचस्वरूप, सर्वांचे हितकारी, श्रीसीतेच्या शोधाला निघालेले पांथस्थ असे रघुकुलशिरोमणी श्रीराम आणि लक्ष्मण हे दोघे बंधू आम्हांला भक्तीच प्रदान करोत.॥ १॥
</details>

<details><summary>मूल (दोहा)</summary>

ब्रह्माम्भोधिसमुद्भवं कलिमलप्रध्वंसनं चाव्ययं  
श्रीमच्छम्भुमुखेन्दुसुन्दरवरे संशोभितं सर्वदा।  
संसारामयभेषजं सुखकरं श्रीजानकीजीवनं  
धन्यास्ते कृतिनः पिबन्ति सततं श्रीरामनामामृतम्॥ २॥
</details>

<details><summary>अनुवाद (हिन्दी)</summary>

जे वेदरूपी समुद्राचे मंथन केल्याने उत्पन्न झालेले व कलियुगाचे दोष पूर्णपणे नष्ट करणारे, अविनाशी, भगवान श्रीशंभूंच्या सुंदर व श्रेष्ठ मुखरूपी चंद्रामध्ये सदैव शोभणारे, जन्म-मरणरूपी रोगाचे औषध असलेले, सर्वांना सुख देणारे आणि श्रीजानकीजीवन अशा श्रीरामनामरूपी अमृताचे जे निरंतर पान करीत असतात, ते पुण्यात्मे धन्य होत.॥ २॥
</details>

### सोरठा


<details><summary>मूल (दोहा)</summary>

मुक्ति जन्म महि जानि ग्यान खानि अघ हानि कर।  
जहँ बस संभु भवानि सो कासी सेइअ कस न॥
</details>

<details><summary>अनुवाद (हिन्दी)</summary>

जेथे श्रीशिवपार्वती राहातात, त्या काशीला मुक्तीचे माहेर, ज्ञानाची खाण आणि पापांचा नाश करणारी मानून तिचे सेवन का करू नये?
</details>

<details><summary>मूल (दोहा)</summary>

जरत सकल सुर बृंद बिषम गरल जेहिं पान किय।  
तेहि न भजसि मन मंद को कृपाल संकर सरिस॥
</details>

<details><summary>अनुवाद (हिन्दी)</summary>

ज्या भीषण हलाहल विषाने सर्व देव होरपळू लागले होते, ते स्वतः प्राशन करणाऱ्या श्रीशंकरांना, हे मना, तू का भजत नाहीस? त्यांच्यासारखा दयाळू दुसरा कोण आहे?
</details>

## श्रीराम-सुग्रीव-मैत्री


<details><summary>मूल (चौपाई)</summary>

आगें चले बहुरि रघुराया।  
रिष्यमूक पर्बत निअराया॥  
तहँ रह सचिव सहित सुग्रीवा।  
आवत देखि अतुल बल सींवा॥
</details>

<details><summary>अनुवाद (हिन्दी)</summary>

श्रीरघुनाथ मग पुढे निघाले. ऋष्यमूक पर्वत जवळ आला. तेथे ऋष्यमूक पर्वतावर सुग्रीव हा मंत्र्यांसह रहात होता. अतुलनीय बलाची परिसीमा असलेले श्रीराम आणि लक्ष्मण यांना येताना पाहून॥ १॥
</details>

<details><summary>मूल (चौपाई)</summary>

अति सभीत कह सुनु हनुमाना।  
पुरुष जुगल बल रूप निधाना॥  
धरि बटु रूप देखु तैं जाई।  
कहेसु जानि जियँ सयन बुझाई॥
</details>

<details><summary>अनुवाद (हिन्दी)</summary>

सुग्रीव अतिशय घाबरून म्हणाला, ‘हनुमाना, ऐक. हे दोघे पुरुष बल व रूपाची खाण आहेत. तू ब्रह्मचाऱ्याचे रूप घेऊन जाऊन बघ. त्यांची खरी हकीकत जाणून घेऊन मला खूण कर.॥ २॥
</details>

<details><summary>मूल (चौपाई)</summary>

पठए बालि होहिं मन मैला।  
भागौं तुरत तजौं यह सैला॥  
बिप्र रूप धरि कपि तहँ गयऊ।  
माथ नाइ पूछत अस भयऊ॥
</details>

<details><summary>अनुवाद (हिन्दी)</summary>

जर ते मनाने दुष्ट असलेल्या वालीने पाठविले असतील, तर मी त्वरित हा पर्वत सोडून पळून जाईन.’ हे ऐकून हनुमानाने ब्राह्मणाचे रूप धारण केले व तो त्यांच्याजवळ जाऊन नतमस्तक होऊन विचारू लागला.॥ ३॥
</details>

<details><summary>मूल (चौपाई)</summary>

को तुम्ह स्यामल गौर सरीरा।  
छत्री रूप फिरहु बन बीरा॥  
कठिन भूमि कोमल पद गामी।  
कवन हेतु बिचरहु बन स्वामी॥
</details>

<details><summary>अनुवाद (हिन्दी)</summary>

‘हे वीरांनो, सावळ्या व गोऱ्या वर्णाचे तुम्ही कोण आहात? क्षत्रिय असूनही वनात का फिरत आहात? हे स्वामी, या कठोर भूमीवर कोमल चरणांनी चालणारे तुम्ही कशासाठी वनात फिरत आहात?॥ ४॥
</details>

<details><summary>मूल (चौपाई)</summary>

मृदुल मनोहर सुंदर गाता।  
सहत दुसह बन आतप बाता॥  
की तुम्ह तीनि देव महँ कोऊ।  
नर नारायन की तुम्ह दोऊ॥
</details>

<details><summary>अनुवाद (हिन्दी)</summary>

मनाला हरण करणारी तुमची सुंदर अंगे आहेत. मग तुम्ही वनामधील दुःसह ऊन-वारे का सहन करीत आहात? तुम्ही ब्रह्मदेव, विष्णू, महेश या तीन देवांपैकी कुणी आहात की नर-नारायण आहात?॥ ५॥
</details>

### दोहा


<details><summary>मूल (दोहा)</summary>

जग कारन तारन भव भंजन धरनी भार।  
की तुम्ह अखिल भुवन पति लीन्ह मनुज अवतार॥ १॥
</details>

<details><summary>अनुवाद (हिन्दी)</summary>

अथवा तुम्ही जगाचे मूल कारण आणि संपूर्ण लोकांचे स्वामी प्रत्यक्ष भगवान आहात की,लोकांनी भवसागर पार करून जावा म्हणून आणि पृथ्वीचा भार नष्ट व्हावा म्हणून मनुष्यरूपाने अवतार घेतला आहे?’॥ १॥
</details>

<details><summary>मूल (चौपाई)</summary>

कोसलेस दसरथ के जाए।  
हम पितु बचन मानि बन आए॥  
नाम राम लछिमन दोउ भाई।  
संग नारि सुकुमारि सुहाई॥
</details>

<details><summary>अनुवाद (हिन्दी)</summary>

श्रीराम म्हणाले, ‘आम्ही कोसलराज दशरथांचे पुत्र आहोत आणि पित्याची आज्ञा पाळण्यासाठी वनात आलो आहोत. आम्ही दोघे भाऊ असून आमची नावे राम व लक्ष्मण आहेत. आमच्यासोबत सुंदर सुकुमार अशी माझी पत्नी जानकी होती.॥ १॥
</details>

<details><summary>मूल (चौपाई)</summary>

इहाँ हरी निसिचर बैदेही।  
बिप्र फिरहिं हम खोजत तेही॥  
आपन चरित कहा हम गाई।  
कहहु बिप्र निज कथा बुझाई॥
</details>

<details><summary>अनुवाद (हिन्दी)</summary>

येथे कोणी राक्षसाने तिचे हरण केले. हे ब्राह्मणा, आम्ही तिलाच शोधत फिरत आहोत. आम्ही आपली ओळख सांगितली. आता तुम्ही तुमचा परिचय सांगा.’॥ २॥
</details>

<details><summary>मूल (चौपाई)</summary>

प्रभु पहिचानि परेउ गहि चरना।  
सो सुख उमा जाइ नहिं बरना॥  
पुलकित तन मुख आव न बचना।  
देखत रुचिर बेष कै रचना॥
</details>

<details><summary>अनुवाद (हिन्दी)</summary>

प्रभूंना ओळखताच हनुमानाने त्यांच्या चरणांवर लोटांगण घातले. शिव म्हणाले, ‘हे पार्वती, त्याच्या आनंदाचे वर्णन काय करावे? हनुमानाचे शरीर पुलकित झाले, मुखातून शब्द फुटत नव्हता, तो प्रभूंचा सुंदर वेष पहात होता.॥ ३॥
</details>

<details><summary>मूल (चौपाई)</summary>

पुनि धीरजु धरि अस्तुति कीन्ही।  
हरष हृदयँ निज नाथहि चीन्ही॥  
मोर न्याउ मैं पूछा साईं।  
तुम्ह पूछहु कस नर की नाईं॥
</details>

<details><summary>अनुवाद (हिन्दी)</summary>

नंतर धीर धरून त्याने स्तुती केली. आपल्या स्वामींची ओळख पटल्याने त्याच्या हृदयात आनंद मावत नव्हता. मग हनुमान म्हणाला, ‘हे स्वामी, मी जे विचारले ते बरोबर होते. (दीर्घ कालानंतर तुम्हांला तपस्वी वेषात पाहिले शिवाय माझी वानर-बुद्धी असल्याने मी तुम्हाला ओळखू शकलो नाही.) परंतु तुम्ही मला मनुष्याप्रमाणे कसे काय विचारत आहात?॥ ४॥
</details>

<details><summary>मूल (चौपाई)</summary>

तव माया बस फिरउँ भुलाना।  
ता ते मैं नहिं प्रभु पहिचाना॥
</details>

<details><summary>अनुवाद (हिन्दी)</summary>

मी तुमच्या मायेमुळे तुम्हांला विसरून भटकत आहे. त्यामुळे मी आपल्या स्वामींना ओळखले नाही.॥ ५॥
</details>

### दोहा


<details><summary>मूल (दोहा)</summary>

एकु मैं मंद मोहबस कुटिल हृदय अग्यान।  
पुनि प्रभु मोहि बिसारेउ दीनबंधु भगवान॥ २॥
</details>

<details><summary>अनुवाद (हिन्दी)</summary>

एक तर मी मंद. दुसरे म्हणजे मोहांध. तिसरे हृदयाने कुटिल व अज्ञानी आहे. शिवाय हे दीनबंधू भगवान! तुम्हीही मला तुमचा विसर पाडलात.॥ २॥
</details>

<details><summary>मूल (चौपाई)</summary>

जदपि नाथ बहु अवगुन मोरें।  
सेवक प्रभुहि परै जनि भोरें॥  
नाथ जीव तव मायाँ मोहा।  
सो निस्तरइ तुम्हारेहिं छोहा॥
</details>

<details><summary>अनुवाद (हिन्दी)</summary>

हे नाथ, जरी माझ्यामध्ये अनेक अवगुण असले, तरी मला तुमचा विसर पडू नये. हे नाथ, जीव तुमच्या मायेने मोहित असतात. ते तुमच्याच कृपेने मुक्त होऊ शकतात.॥ १॥
</details>

<details><summary>मूल (चौपाई)</summary>

ता पर मैं रघुबीर दोहाई।  
जानउँ नहिं कछु भजन उपाई॥  
सेवक सुत पति मातु भरोसें।  
रहइ असोच बनइ प्रभु पोसें॥
</details>

<details><summary>अनुवाद (हिन्दी)</summary>

त्याशिवाय हे रघुवीर, मी तुमची शपथ घेऊन सांगतो की, मी भजन-साधन हे काहीही जाणत नाही. सेवक हा स्वामीच्या व पुत्र मातेच्या भरवशावर निश्चिंत असतो. त्यामुळे प्रभूला सेवकाचे पालन-पोषण करावेच लागते.’॥ २॥
</details>

<details><summary>मूल (चौपाई)</summary>

अस कहि परेउ चरन अकुलाई।  
निज तनु प्रगटि प्रीति उर छाई॥  
तब रघुपति उठाइ उर लावा।  
निज लोचन जल सींचि जुड़ावा॥
</details>

<details><summary>अनुवाद (हिन्दी)</summary>

असे म्हणून हनुमान व्याकूळ होऊन प्रभूंच्या चरणी पडला. त्याने आपले खरे स्वरूप प्रकट केले. त्याच्या हृदयामध्ये प्रेमाचे भरते आले. तेव्हा प्रभूंनी त्याला उठवून हृदयाशी धरले आणि आपल्या प्रेमाश्रूंचा वर्षाव करून त्याला भिजविले.॥ ३॥
</details>

<details><summary>मूल (चौपाई)</summary>

सुनु कपि जियँ मानसि जनि ऊना।  
तैं मम प्रिय लछिमन ते दूना॥  
समदरसी मोहि कह सब कोऊ।  
सेवक प्रिय अनन्यगति सोऊ॥
</details>

<details><summary>अनुवाद (हिन्दी)</summary>

प्रभू म्हणाले, ‘हे हनुमाना, कष्टी होऊ नकोस. तू मला लक्ष्मणापेक्षाही अधिक प्रिय आहेस. सर्वजण मला समदर्शी म्हणतात. मला कोणी प्रिय किंवा अप्रिय नाही. परंतु मला भक्त फार आवडतो. कारण त्याला माझ्याशिवाय दुसऱ्या कुणाचा आधार नसतो.॥ ४॥
</details>

### दोहा


<details><summary>मूल (दोहा)</summary>

सो अनन्य जाकें असि मति न टरइ हनुमंत।  
मैं सेवक सचराचर रूप स्वामि भगवंत॥ ३॥
</details>

<details><summary>अनुवाद (हिन्दी)</summary>

आणि हे हनुमाना, आपण सेवक असून चराचर जग आपले स्वामी भगवान यांचे रूप आहे, अशी ज्याची बुद्धी कधी ढळत नाही, तोच अनन्य समजावा.’॥ ३॥
</details>

<details><summary>मूल (चौपाई)</summary>

देखि पवनसुत पति अनुकूला।  
हृदयँ हरष बीती सब सूला॥  
नाथ सैल पर कपिपति रहई।  
सो सुग्रीव दास तव अहई॥
</details>

<details><summary>अनुवाद (हिन्दी)</summary>

स्वामी आपल्यावर प्रसन्न आहेत, असे पाहून पवनकुमार हनुमानाच्या मनात हर्ष दाटला आणि त्याचे सर्व दुःख नाहीसे झाले. तो म्हणाला, ‘हे नाथ, या पर्वतावर वानरराज सुग्रीव रहातो. तो तुमचा दास आहे.॥ १॥
</details>

<details><summary>मूल (चौपाई)</summary>

तेहि सन नाथ मयत्री कीजे।  
दीन जानि तेहि अभय करीजे॥  
सो सीता कर खोज कराइहि।  
जहँ तहँ मरकट कोटि पठाइहि॥
</details>

<details><summary>अनुवाद (हिन्दी)</summary>

हे नाथ, त्याच्याशी मैत्री करा आणि त्याला दीन समजून निर्भय करा. तो सर्वत्र कोटॺवधी वानरांना पाठवील व सीतेचा शोध लावेल.’॥ २॥
</details>

<details><summary>मूल (चौपाई)</summary>

एहि बिधि सकल कथा समुझाई।  
लिए दुऔ जन पीठि चढ़ाई॥  
जब सुग्रीवँ राम कहुँ देखा।  
अतिसय जन्म धन्य करि लेखा॥
</details>

<details><summary>अनुवाद (हिन्दी)</summary>

अशाप्रकारे सर्व गोष्टी समजावून हनुमानाने श्रीराम-लक्ष्मण या दोघांना आपल्या पाठीवर घेतले. जेव्हा सुग्रीवाने श्रीरामचंद्रांना पाहिले, तेव्हा त्याला आपला जन्म अतिशय धन्य झाला, असे वाटले.॥ ३॥
</details>

<details><summary>मूल (चौपाई)</summary>

सादर मिलेउ नाइ पद माथा।  
भेंटेउ अनुज सहित रघुनाथा॥  
कपि कर मन बिचार एहि रीती।  
करिहहिं बिधि मो सन ए प्रीती॥
</details>

<details><summary>अनुवाद (हिन्दी)</summary>

सुग्रीव श्रीरामांच्या चरणी नतमस्तक होऊन त्यांना आदराने भेटला. श्रीराम-लक्ष्मणांनी त्याला आलिंगन दिले. सुग्रीव मनात म्हणत होता, हे दैवा! हे माझ्यावर प्रेम करतील काय?॥ ४॥
</details>

## सुग्रीवाचे दुःख, वालीवधाची प्रतिज्ञा


### दोहा


<details><summary>मूल (दोहा)</summary>

तब हनुमंत उभय दिसि की सब कथा सुनाइ।  
पावक साखी देइ करि जोरी प्रीति दृढ़ाइ॥ ४॥
</details>

<details><summary>अनुवाद (हिन्दी)</summary>

तेव्हा हनुमानाने दोन्ही बाजूंच्या सर्व गोष्टी सांगून अग्नीला साक्षी ठेवून त्यांची मैत्री दृढ केली.॥ ४॥
</details>

<details><summary>मूल (चौपाई)</summary>

कीन्हि प्रीति कछु बीच न राखा।  
लछिमन राम चरित सब भाषा॥  
कह सुग्रीव नयन भरि बारी।  
मिलिहि नाथ मिथिलेसकुमारी॥
</details>

<details><summary>अनुवाद (हिन्दी)</summary>

दोघांनीही मनःपूर्वक परस्परांवर प्रेम केले, काहीही अंतर ठेवले नाही. तेव्हा लक्ष्मणाने श्रीरामांची सारी हकीगत सांगितली. तेव्हा सुग्रीवाने डोळ्यांत पाणी आणून सांगितले की, ‘हे नाथ, मिथिलेशकुमारी जानकी नक्की मिळेल.॥ १॥
</details>

<details><summary>मूल (चौपाई)</summary>

मंत्रिन्ह सहित इहाँ एक बारा।  
बैठ रहेउँ मैं करत बिचारा॥  
गगन पंथ देखी मैं जाता।  
परबस परी बहुत बिलपाता॥
</details>

<details><summary>अनुवाद (हिन्दी)</summary>

मी एकदा येथे मंत्र्यांसह बसून विचारविनिमय करीत होतो, तेव्हा मी शत्रूच्या ताब्यात पडून खूप विलाप करीत असलेल्या सीतेला आकाशमार्गाने जाताना पाहिले होते.॥ २॥
</details>

<details><summary>मूल (चौपाई)</summary>

राम राम हा राम पुकारी।  
हमहि देखि दीन्हेउ पट डारी॥  
मागा राम तुरत तेहिं दीन्हा।  
पट उर लाइ सोच अति कीन्हा॥
</details>

<details><summary>अनुवाद (हिन्दी)</summary>

आम्हांला पाहून तिने ‘हे राम, हे राम’ असे म्हणत उपवस्त्र टाकले होते. श्रीरामांनी ते मागितले, तेव्हा सुग्रीवाने लगेच ते दिले. ते वस्त्र हृदयाशी धरून श्रीरामचंद्रांनी फार शोक केला.॥ ३॥
</details>

## सुग्रीवाचे वैराग्य


<details><summary>मूल (चौपाई)</summary>

कह सुग्रीव सुनहु रघुबीरा।  
तजहु सोच मन आनहु धीरा॥  
सब प्रकार करिहउँ सेवकाई।  
जेहि बिधि मिलिहि जानकी आई॥
</details>

<details><summary>अनुवाद (हिन्दी)</summary>

सुग्रीव म्हणाला, ‘हे रघुवीर, काळजी सोडून द्या आणि धीर बाळगा. मी सर्व प्रकारे तुमची सेवा करीन. त्यामुळे जानकी येऊन तुम्हांला भेटेल.॥ ४॥
</details>

### दोहा


<details><summary>मूल (दोहा)</summary>

सखा बचन सुनि हरषे कृपासिंधु बलसींव।  
कारन कवन बसहु बन मोहि कहहु सुग्रीव॥ ५॥
</details>

<details><summary>अनुवाद (हिन्दी)</summary>

तेव्हा कृपेचे समुद्र आणि बलाची परिसीमा असणारे श्रीराम मित्र सुग्रीवाचे बोलणे ऐकून हर्षित झाले. ते म्हणाले, ‘हे सुग्रीवा, तू वनात का राहतोस, ते मला सांग.’॥ ५॥
</details>

<details><summary>मूल (चौपाई)</summary>

नाथ बालि अरु मैं द्वौ भाई।  
प्रीति रही कछु बरनि न जाई॥  
मयसुत मायावी तेहि नाऊँ।  
आवा सो प्रभु हमरें गाऊँ॥
</details>

<details><summary>अनुवाद (हिन्दी)</summary>

सुग्रीव म्हणाला, ‘हे नाथ, वाली व मी दोघे भाऊ आहोत. आम्हा दोघांमध्ये अतिशय प्रेम होते. हे प्रभो, मय दानवाचा एक पुत्र होता. त्याचे नाव मायावी होते. तो एकदा आमच्या गावी आला.॥ १॥
</details>

<details><summary>मूल (चौपाई)</summary>

अर्ध राति पुर द्वार पुकारा।  
बाली रिपु बल सहइ न पारा॥  
धावा बालि देखि सो भागा।  
मैं पुनि गयउँ बंधु संँग लागा॥
</details>

<details><summary>अनुवाद (हिन्दी)</summary>

त्याने अर्ध्या रात्री नगरद्वारावर येऊन युद्धाचे आव्हान दिले. वालीला शत्रूचे हे आव्हान सहन झाले नाही. तो धावत गेला. त्याला पहाताच तो मायावी पळून गेला. मीसुद्धा भावासोबत गेलो.॥ २॥
</details>

<details><summary>मूल (चौपाई)</summary>

गिरिबर गुहाँ पैठ सो जाई।  
तब बालीं मोहि कहा बुझाई॥  
परिखेसु मोहि एक पखवारा।  
नहिं आवौं तब जानेसु मारा॥
</details>

<details><summary>अनुवाद (हिन्दी)</summary>

तो मायावी एका पर्वताच्या गुहेमध्ये लपला. तेव्हा मला वालीने सांगितले की, ‘तू एक पंधरवडा होईपर्यंत वाट बघ. जर मी तेवढॺा दिवसांत परत आलो नाही, तर मी मारला गेलो, असे समज.’॥ ३॥
</details>

<details><summary>मूल (चौपाई)</summary>

मास दिवस तहँ रहेउँ खरारी।  
निसरी रुधिर धार तहँ भारी॥  
बालि हतेसि मोहि मारिहि आई।  
सिला देइ तहँ चलेउँ पराई॥
</details>

<details><summary>अनुवाद (हिन्दी)</summary>

हे श्रीराम! मी महिनाभर तेथे राहिलो. त्या गुहेतून रक्ताचा मोठा प्रवाह बाहेर आला. तेव्हा मी समजलो की, त्या मायावीने वालीला मारले. आता तो येऊन मला मारेल, म्हणून मी तेथे गुहेच्या द्वारावर मोठी शिळा लावून पळून आलो.॥ ४॥
</details>

<details><summary>मूल (चौपाई)</summary>

मंत्रिन्ह पुर देखा बिनु साईं।  
दीन्हेउ मोहि राज बरिआईं॥  
बाली ताहि मारि गृह आवा।  
देखि मोहि जियँ भेद बढ़ावा॥
</details>

<details><summary>अनुवाद (हिन्दी)</summary>

मंत्र्यांनी नगराला राजा नाही, म्हणून मला आग्रह करून राज्य दिले. नंतर वाली त्या मायावीला मारून घरी परत आला. मला सिंहासनावर बसल्याचे पाहून त्याच्या मनात विकल्प वाढला. (त्याला वाटले की, राज्याच्या लोभाने मीच गुहेच्या तोंडावर शिळा बसवून आलो व येथे येऊन राजा बनलो.)॥ ५॥
</details>

<details><summary>मूल (चौपाई)</summary>

रिपु सम मोहि मारेसि अति भारी।  
हरि लीन्हेसि सर्बसु अरु नारी॥  
ताकें भय रघुबीर कृपाला।  
सकल भुवन मैं फिरेउँ बिहाला॥
</details>

<details><summary>अनुवाद (हिन्दी)</summary>

त्याने मला शत्रूप्रमाणे खूप मारले आणि माझे सर्वस्व व माझी स्त्री हिरावून घेतली. हे कृपाळू रघुवीरा, त्याच्या भयामुळे मी सर्व लोकांत वाईट परिस्थितीत फिरत राहिलो.॥ ६॥
</details>

<details><summary>मूल (चौपाई)</summary>

इहाँ साप बस आवत नाहीं।  
तदपि सभीत रहउँ मन माहीं॥  
सुनि सेवक दुख दीनदयाला।  
फरकि उठीं द्वै भुजा बिसाला॥
</details>

<details><summary>अनुवाद (हिन्दी)</summary>

तो शापामुळे येथे येत नाही, तरीही मनातून मी भयभीत असतो.’ सेवकाचे दुःख ऐकून दीनांवर दया करणाऱ्या श्रीरघुनाथांच्या दोन्ही भुजा स्फुरू लागल्या.॥ ७॥
</details>

### दोहा


<details><summary>मूल (दोहा)</summary>

सुनु सुग्रीव मारिहउँ बालिहि एकहिं बान।  
ब्रह्म रुद्र सरनागत गएँ न उबरिहिं प्रान॥ ६॥
</details>

<details><summary>अनुवाद (हिन्दी)</summary>

ते म्हणाले, ‘हे सुग्रीवा, ऐक. मी एकाच बाणाने वालीला मारीन. ब्रह्मदेव आणि रुद्र यांना जरी तो शरण गेला, तरी त्याचे प्राण वाचणार नाहीत.॥ ६॥
</details>

<details><summary>मूल (चौपाई)</summary>

जे न मित्र दुख होहिं दुखारी।  
तिन्हहि बिलोकत पातक भारी॥  
निज दुख गिरि सम रज करि जाना।  
मित्रक दुख रज मेरु समाना॥
</details>

<details><summary>अनुवाद (हिन्दी)</summary>

जे लोक मित्राच्या दुःखाने दुःखी होत नाहीत, त्यांना पाहिल्यानेही मोठे पाप लागते. आपल्या पर्वतासमान दुःखाला रजःकणाप्रमाणे समजून मित्राच्या रजःकणाप्रमाणे असलेल्या दुःखाला सुमेरूप्रमाणे मानावे.॥ १॥
</details>

<details><summary>मूल (चौपाई)</summary>

जिन्ह कें असि मति सहज न आई।  
ते सठ कत हठि करत मिताई॥  
कुपथ निवारि सुपंथ चलावा।  
गुन प्रगटै अवगुनन्हि दुरावा॥
</details>

<details><summary>अनुवाद (हिन्दी)</summary>

ज्यांना स्वभावतःच अशी बुद्धी नसते, ते मूर्ख बळेच कुणाशीही मैत्री का करतात? त्याने मित्राला वाईट मार्गापासून चांगल्या मार्गावर आणावे व त्याचे गुण प्रकट करून अवगुण लपवावेत, हा खऱ्या मित्राचा धर्म आहे.॥ २॥
</details>

<details><summary>मूल (चौपाई)</summary>

देत लेत मन संक न धरई।  
बल अनुमान सदा हित करई॥  
बिपति काल कर सतगुन नेहा।  
श्रुति कह संत मित्र गुन एहा॥
</details>

<details><summary>अनुवाद (हिन्दी)</summary>

देण्या-घेण्याबद्दल मनात शंका बाळगू नये. आपल्या शक्तीप्रमाणे त्याचे नेहमी हित करावे. संकटकाळी तर शंभरपट स्नेह करावा. वेद म्हणतात की, उत्तम मित्राची ही लक्षणे आहेत.॥ ३॥
</details>

<details><summary>मूल (चौपाई)</summary>

आगें कह मृदु बचन बनाई।  
पाछें अनहित मन कुटिलाई॥  
जाकर चित अहि गति सम भाई।  
अस कुमित्र परिहरेहिं भलाई॥
</details>

<details><summary>अनुवाद (हिन्दी)</summary>

जो समोर कृत्रिम गोड बोलतो व माघारी निंदा करतो आणि मनात कपट ठेवतो, हे बंधो, त्याचे मन सापाच्या चालीप्रमाणे वाकडे असते. अशा कुमित्राला टाळणेच चांगले.॥ ४॥
</details>

<details><summary>मूल (चौपाई)</summary>

सेवक सठ नृप कृपन कुनारी।  
कपटी मित्र सूल सम चारी॥  
सखा सोच त्यागहु बल मोरें।  
सब बिधि घटब काज मैं तोरें॥
</details>

<details><summary>अनुवाद (हिन्दी)</summary>

मूर्ख सेवक, कंजूष राजा, कुलटा स्त्री आणि कपटी मित्र हे चौघे काटॺाप्रमाणे दुःख देणारे असतात. हे मित्रा! माझ्या बळावर आता तू चिंता सोडून दे. मी सर्व प्रकारे तुला मदत करीन.’॥ ५॥
</details>

<details><summary>मूल (चौपाई)</summary>

कह सुग्रीव सुनहु रघुबीरा।  
बालि महाबल अति रनधीरा॥  
दुंदुभि अस्थि ताल देखराए।  
बिनु प्रयास रघुनाथ ढहाए॥
</details>

<details><summary>अनुवाद (हिन्दी)</summary>

सुग्रीव म्हणाला, ‘हे रघुवीर! ऐका. वाली हा अत्यंत बलवान आणि मोठा रणधीर आहे.’ नंतर सुग्रीवाने रामांना दुंदुभी राक्षसाची हाडे आणि ताल वृक्ष दाखविले. श्रीरघुनाथांनी सहजासहजी ते पाडले.॥ ६॥
</details>

<details><summary>मूल (चौपाई)</summary>

देखि अमित बल बाढ़ी प्रीती।  
बालि बधब इन्ह भइ परतीती॥  
बार बार नावइ पद सीसा।  
प्रभुहि जानि मन हरष कपीसा॥
</details>

<details><summary>अनुवाद (हिन्दी)</summary>

श्रीरामांचे हे अपरिमित बळ पाहून सुग्रीवाला श्रीरामांविषयी वाटणारे प्रेम वाढले आणि हे वालीचा वध नक्की करतील, असा त्याला विश्वास वाटू लागला. तो वारंवार श्रीरामांच्या चरणी नतमस्तक होऊ लागला. प्रभूंचे खरे स्वरूप कळल्याने सुग्रीव मनातून आनंदित झाला होता.॥ ७॥
</details>

<details><summary>मूल (चौपाई)</summary>

उपजा ग्यान बचन तब बोला।  
नाथ कृपांँ मन भयउ अलोला॥  
सुख संपति परिवार बड़ाई।  
सब परिहरि करिहउँ सेवकाई॥
</details>

<details><summary>अनुवाद (हिन्दी)</summary>

जेव्हा तो भानावर आला, तेव्हा म्हणाला, ‘हे नाथ, तुमच्या कृपेमुळे माझे मन शांत झाले. सुख, संपत्ती, परिवार व मोठेपणा सोडून मी तुमचीच सेवा करीत राहीन.॥ ८॥
</details>

<details><summary>मूल (चौपाई)</summary>

ए सब रामभगति के बाधक।  
कहहिं संत तव पद अवराधक॥  
सत्रु मित्र सुख दुख जग माहीं।  
मायाकृत परमारथ नाहीं॥
</details>

<details><summary>अनुवाद (हिन्दी)</summary>

कारण सुख-संपत्ती इत्यादी सर्व रामभक्तीच्या विरोधी आहेत, असे संत सांगतात. जगात जितके मित्र व शत्रू आहेत आणि सुख-दुःखादी द्वंद्वे आहेत, ती सर्वच्या सर्व मायारचित असून परमार्थतः खरी नाहीत.॥ ९॥
</details>

<details><summary>मूल (चौपाई)</summary>

बालि परम हित जासु प्रसादा।  
मिलेहु राम तुम्ह समन बिषादा॥  
सपनें जेहि सन होइ लराई।  
जागें समुझत मन सकुचाई॥
</details>

<details><summary>अनुवाद (हिन्दी)</summary>

हे श्रीरामा! वाली हा तर माझा परम हितकारी आहे. कारण त्याच्या करणीमुळे शोकाचा नाश करणारे तुम्ही मला मिळालात आणि आता स्वप्नातही जरी त्याच्याशी लढाई झाली, तरी जागे झाल्यावर माझ्या मनाला संकोच वाटेल.॥ १०॥
</details>

<details><summary>मूल (चौपाई)</summary>

अब प्रभु कृपा करहु एहि भाँती।  
सब तजि भजनु करौं दिन राती॥  
सुनि बिराग संजुत कपि बानी।  
बोले बिहँसि रामु धनुपानी॥
</details>

<details><summary>अनुवाद (हिन्दी)</summary>

हे श्रीराम, आता माझ्यावर अशी कृपा करा की, सर्व सोडून रात्रंदिवस मी तुमचे भजन करीत राहीन.’ सुग्रीवाची ती वैराग्ययुक्त वाणी ऐकून हाती धनुष्य धारण केलेले श्रीराम हसत म्हणाले,॥ ११॥
</details>

<details><summary>मूल (चौपाई)</summary>

जो कछु कहेहु सत्य सब सोई।  
सखा बचन मम मृषा न होई॥  
नट मरकट इव सबहि नचावत।  
रामु खगेस बेद अस गावत॥
</details>

<details><summary>अनुवाद (हिन्दी)</summary>

‘तू जे सांगितलेस ते सर्व सत्य आहे. परंतु हे मित्रा, माझे बोलणे मिथ्या नसते. वाली मारला जाईल व राज्य तुला मिळेल.’ काकभुशुंडी म्हणतात, ‘पक्ष्यांच्या राजा गरुडा! माकडवाल्याच्या माकडाप्रमाणे श्रीराम सर्वांना नाचवितात, असे वेद म्हणतात.॥ १२॥
</details>

<details><summary>मूल (चौपाई)</summary>

लै सुग्रीव संग रघुनाथा।  
चले चाप सायक गहि हाथा॥  
तब रघुपति सुग्रीव पठावा।  
गर्जेसि जाइ निकट बल पावा॥
</details>

<details><summary>अनुवाद (हिन्दी)</summary>

त्यानंतर सुग्रीवाला बरोबर घेऊन हातात धनुष्य धारण करून श्रीरघुनाथ निघाले. मग श्रीरघुनाथांनी सुग्रीवाला वालीकडे पाठविले. श्रीरामांचे बळ मिळाल्यामुळे वालीजवळ जाऊन त्याने गर्जना केली.॥ १३॥
</details>

<details><summary>मूल (चौपाई)</summary>

सुनत बालि क्रोधातुर धावा।  
गहि कर चरन नारि समुझावा॥  
सुनु पति जिन्हहि मिलेउ सुग्रीवा।  
ते द्वौ बंधु तेज बल सींवा॥
</details>

<details><summary>अनुवाद (हिन्दी)</summary>

ती ऐकताच वाली हा क्रोधाने धावून गेला. त्याची पत्नी तारा हिने त्याचे पाय धरून समजाविले की, ‘हे नाथा, ऐकून घ्या. सुग्रीव ज्यांना भेटला आहे, ते दोघे भाऊ पराक्रमी व बळाची परिसीमा आहेत.॥ १४॥
</details>

<details><summary>मूल (चौपाई)</summary>

कोसलेस सुत लछिमन रामा।  
कालहु जीति सकहिं संग्रामा॥
</details>

<details><summary>अनुवाद (हिन्दी)</summary>

ते कोसलपती दशरथाचे पुत्र राम व लक्ष्मण युद्धामध्ये काळालाही जिंकू शकतात.’॥ १५॥
</details>

## वालि-सुग्रीव-युद्ध, वालि-उद्धार


### दोहा


<details><summary>मूल (दोहा)</summary>

कह बाली सुनु भीरु प्रिय समदरसी रघुनाथ।  
जौं कदाचि मोहि मारहिं तौ पुनि होउँ सनाथ॥ ७॥
</details>

<details><summary>अनुवाद (हिन्दी)</summary>

वाली म्हणाला, ‘हे घाबरट प्रिये, ऐकून ठेव. श्रीरघुनाथ हे समदर्शी आहेत. जर कदाचित त्यांनी मला मारले, तर मला परमपद मिळेल.’॥ ७॥
</details>

<details><summary>मूल (चौपाई)</summary>

अस कहि चला महा अभिमानी।  
तृन समान सुग्रीवहि जानी॥  
भिरे उभौ बाली अति तर्जा।  
मुठिका मारि महाधुनि गर्जा॥
</details>

<details><summary>अनुवाद (हिन्दी)</summary>

असे म्हणून तो अहंकारी वाली सुग्रीवाला गवताप्रमाणे तुच्छ मानून भिडला आणि त्याला ठोसा देऊन त्याने मोठॺाने गर्जना केली.॥ १॥
</details>

<details><summary>मूल (चौपाई)</summary>

तब सुग्रीव बिकल होइ भागा।  
मुष्टि प्रहार बज्र सम लागा॥  
मैं जो कहा रघुबीर कृपाला।  
बंधु न होइ मोर यह काला॥
</details>

<details><summary>अनुवाद (हिन्दी)</summary>

तेव्हा सुग्रीव व्याकूळ होऊन पळाला. त्याला ठोसा हा वज्रासारखा लागला. सुग्रीवाने येऊन सांगितले की, ‘हे कृपाळू रघुवीर, मी तुम्हांला पूर्वीच सांगितले होते की, वाली हा माझा भाऊ नव्हे, काळ आहे.’॥ २॥
</details>

<details><summary>मूल (चौपाई)</summary>

एकरूप तुम्ह भ्राता दोऊ।  
तेहि भ्रम तें नहिं मारेउँ सोऊ॥  
कर परसा सुग्रीव सरीरा।  
तनु भा कुलिस गई सब पीरा॥
</details>

<details><summary>अनुवाद (हिन्दी)</summary>

श्रीराम म्हणाले, ‘तुम्हां भावांचे एकसारखे रूप आहे. त्यामुळे मी त्याला मारू शकलो नाही.’ मग श्रीरामांनी सुग्रीवाच्या शरीराला आपल्या हाताचा स्पर्श केला, त्यामुळे त्याचे शरीर वज्रासारखे झाले आणि शरीर-पीडा नाहीशी झाली.॥ ३॥
</details>

<details><summary>मूल (चौपाई)</summary>

मेली कंठ सुमन कै माला।  
पठवा पुनि बल देइ बिसाला॥  
पुनि नाना बिधि भई लराई।  
बिटप ओट देखहिं रघुराई॥
</details>

<details><summary>अनुवाद (हिन्दी)</summary>

मग श्रीरामांनी सुग्रीवाच्या गळ्यात फुलांची माळ घातली आणि त्याला प्रोत्साहन देऊन पाठविले. दोघांमध्ये अनेक प्रकारे युद्ध सुरू झाले. श्रीराम वृक्षाआडून ते पहात होते.॥ ४॥
</details>

### दोहा


<details><summary>मूल (दोहा)</summary>

बहु छल बल सुग्रीव कर हियँ हारा भय मानि।  
मारा बालि राम तब हृदय माझ सर तानि॥ ८॥
</details>

<details><summary>अनुवाद (हिन्दी)</summary>

सुग्रीवाने पुष्कळ आक्रमक पवित्रे घेऊन पाहिले, परंतु शेवटी भयामुळे तो हतोत्साह झाला. तेव्हा श्रीरामांनी बाण खेचून वालीच्या छातीवर मारला.॥ ८॥
</details>

<details><summary>मूल (चौपाई)</summary>

परा बिकल महि सर के लागें।  
पुनि उठि बैठ देखि प्रभु आगें॥  
स्याम गात सिर जटा बनाएँ।  
अरुन नयन सर चाप चढ़ाएँ॥
</details>

<details><summary>अनुवाद (हिन्दी)</summary>

बाण लागताच वाली व्याकूळ होऊन खाली पडला. परंतु प्रभू रामांना पाहून तो उठून बसला. भगवंतांचे श्यामल शरीर आहे, मस्तकावर जटा आहेत. नेत्र लालसर आहेत. धनुष्य-बाण सज्ज केलेले आहेत.॥ १॥
</details>

<details><summary>मूल (चौपाई)</summary>

पुनि पुनि चितइ चरन चित दीन्हा।  
सुफल जन्म माना प्रभु चीन्हा॥  
हृदयँ प्रीति मुख बचन कठोरा।  
बोला चितइ राम की ओरा॥
</details>

<details><summary>अनुवाद (हिन्दी)</summary>

वालीने वारंवार भगवंतांकडे पाहून चित्त त्यांच्या चरणी लावले. प्रभूंना ओळखल्यामुळे त्याला आपला जन्म सफळ झाल्याचे वाटले. त्याच्या मनात प्रेम होते, परंतु मुखात कठोर शब्द होते. तो श्रीरामांकडे पाहात म्हणाला,॥ २॥
</details>

<details><summary>मूल (चौपाई)</summary>

धर्म हेतु अवतरेहु गोसाईं।  
मारेहु मोहि ब्याध की नाईं॥  
मैं बैरी सुग्रीव पिआरा।  
अवगुन कवन नाथ मोहि मारा॥
</details>

<details><summary>अनुवाद (हिन्दी)</summary>

‘हे स्वामी, तुम्ही धर्माच्या रक्षणासाठी अवतार घेतला आहे, तर मग व्याधाप्रमाणे मला लपून का मारले? तुम्हांला मी वैरी आणि सुग्रीव प्रिय का? हे नाथ, कोणत्या दोषाकरिता तुम्ही मला मारले?’॥ ३॥
</details>

<details><summary>मूल (चौपाई)</summary>

अनुज बधू भगिनी सुत नारी।  
सुनु सठ कन्या सम ए चारी॥  
इन्हहि कुदृष्टि बिलोकइ जोई।  
ताहि बधें कछु पाप न होई॥
</details>

<details><summary>अनुवाद (हिन्दी)</summary>

श्रीराम म्हणाले, ‘हे मूर्खा, ऐकून घे. लहान भावाची पत्नी, बहीण, मुलाची स्त्री आणि कन्या या चारीही सारख्या आहेत. यांच्याकडे जो वाईट नजरेने पहातो, त्याला मारण्यात कोणतेही पाप नसते.॥ ४॥
</details>

<details><summary>मूल (चौपाई)</summary>

मूढ़ तोहि अतिसय अभिमाना।  
नारि सिखावन करसि न काना॥  
मम भुज बल आश्रित तेहि जानी।  
मारा चहसि अधम अभिमानी॥
</details>

<details><summary>अनुवाद (हिन्दी)</summary>

हे मूर्खा, तुला फार अभिमान आहे. तू आपल्या पत्नीच्या बोलण्यावर लक्ष दिले नाहीस. सुग्रीव हा माझ्या बाहुबलाचा अश्रित आहे. हे माहीत असूनही अरे अधमा, गर्विष्ठा, तू त्याला ठार मारणार होतास.॥ ५॥
</details>

### दोहा


<details><summary>मूल (दोहा)</summary>

सुनहु राम स्वामी सन चल न चातुरी मोरि।  
प्रभु अजहूँ मैं पापी अंतकाल गति तोरि॥ ९॥
</details>

<details><summary>अनुवाद (हिन्दी)</summary>

वाली म्हणाला, ‘हे श्रीरामा, स्वामीपुढे माझे शहाणपण चालू शकणार नाही. पण हे प्रभो, (मला सांगा,) अंतकाळी तुमचा आश्रय मिळूनही मी पापी राहिलो का?’॥ ९॥
</details>

<details><summary>मूल (चौपाई)</summary>

सुनत राम अति कोमल बानी।  
बालि सीस परसेउ निज पानी॥  
अचल करौं तनु राखहु प्राना।  
बालि कहा सुनु कृपानिधाना॥
</details>

<details><summary>अनुवाद (हिन्दी)</summary>

वालीची ती अत्यंत मृदुवाणी ऐकून श्रीरामांनी त्याच्या मस्तकाला आपल्या हाताचा स्पर्श केला आणि म्हटले, ‘मी तुझे शरीर दृढ करतो, तुझे प्राण वाचतील.’ वाली म्हणाला, ‘हे कृपानिधान, ऐकून घ्या.॥ १॥
</details>

<details><summary>मूल (चौपाई)</summary>

जन्म जन्म मुनि जतनु कराहीं।  
अंत राम कहि आवत नाहीं॥  
जासु नाम बल संकर कासी।  
देत सबहि सम गति अबिनासी॥
</details>

<details><summary>अनुवाद (हिन्दी)</summary>

मुनिगण जन्मोजन्मी अनेक प्रकारचे साधन करीत असतात. तरीही अंतकाळी त्यांच्या तोंडून रामनाम येत नाही. ज्यांच्या नावाच्या बळावर शंकर हे काशीतील सर्वांना समानपणे मुक्ती देतात,॥ २॥
</details>

<details><summary>मूल (चौपाई)</summary>

मम लोचन गोचर सोइ आवा।  
बहुरि कि प्रभु अस बनिहि बनावा॥
</details>

<details><summary>अनुवाद (हिन्दी)</summary>

ते श्रीराम प्रत्यक्ष माझ्या डोळ्यांसमोर आले आहेत. हे प्रभो, अशी संधी पुन्हा येईल काय?॥ ३॥
</details>

### छंद


<details><summary>मूल (दोहा)</summary>

सो नयन गोचर जासु गुन नित नेति कहि श्रुति गावहीं।  
जिति पवन मन गो निरस करि मुनि ध्यान कबहुँक पावहीं॥  
मोहि जानि अति अभिमान बस प्रभु कहेउ राखु सरीरही।  
अस कवन सठ हठि काटि सुरतरु बारि करिहि बबूरही॥ १॥
</details>

<details><summary>अनुवाद (हिन्दी)</summary>

श्रुती ‘नेति-नेति’ म्हणून निरंतर ज्यांचे गुणगान करतात, आणि प्राण व मन जिंकून इंद्रियांना विषयांपासून विरक्त बनवून मुनिगण ध्यानामध्ये ज्यांची क्वचितच एक झलक मिळवू शकतात, तेच तुम्ही प्रभू प्रत्यक्ष माझ्यासमोर प्रकट आहात. तुम्ही मला अत्यंत अभिमानी मानूून म्हटले की, ‘तू शरीर सोडू नकोस. परंतु जाणूनबुजून कल्पवृक्ष तोडून बाभळीचे कुंपण कोण मूर्ख करील? (म्हणजेच मोक्ष देणाऱ्या तुम्हाला सोडून या नश्वर शरीराचे रक्षण कोण करील?)॥ १॥
</details>

<details><summary>मूल (दोहा)</summary>

अब नाथ करि करुना बिलोकहु देहु जो बर मागऊँ।  
जेहिं जोनि जन्मौं कर्म बस तहँ राम पद अनुरागऊँ॥  
यह तनय मम सम बिनय बल कल्यानप्रद प्रभु लीजिऐ।  
गहि बाँह सुर नर नाह आपन दास अंगद कीजिऐ॥ २॥
</details>

<details><summary>अनुवाद (हिन्दी)</summary>

हे नाथ, आता माझ्यावर दयादृष्टी करा आणि मी जो वर मागतो तो द्या. मी कर्मामुळे ज्या योनीत जन्म घेईन, तेथे हे श्रीरामा, तुमच्या चरणी प्रेम करीत रहावे. हे कल्याणप्रद प्रभो, हा माझा पुत्र अंगद विनय व बल या बाबतीत माझ्यासारखाच आहे. याचा स्वीकार करा आणि हे देव व मनुष्य यांचे नाथ, याचा हात धरून याला आपला दास बनवा.’॥ २॥
</details>

### दोहा


<details><summary>मूल (दोहा)</summary>

राम चरन दृढ़ प्रीति करि बालि कीन्ह तनु त्याग।  
सुमन माल जिमि कंठ ते गिरत न जानइ नाग॥ १०॥
</details>

<details><summary>अनुवाद (हिन्दी)</summary>

श्रीरामांच्या चरणी दृढ प्रेम ठेवून वालीने, हत्ती जसा गळ्यातील पुष्पमाला खाली पडल्याचे जाणत नाही, त्याप्रमाणे सहजपणे शरीराचा त्याग केला.॥ १०॥
</details>

<details><summary>मूल (चौपाई)</summary>

राम बालि निज धाम पठावा।  
नगर लोग सब ब्याकुल धावा॥  
नाना बिधि बिलाप कर तारा।  
छूटे केस न देह सँभारा॥
</details>

<details><summary>अनुवाद (हिन्दी)</summary>

श्रीरामांनी वालीला आपल्या परमधामी पाठविले. नगरातील सर्वलोक व्याकूळ होऊन धावत आले. वालीची पत्नी तारा ही अनेक प्रकारे विलाप करू लागली. तिचे केस विस्कटले होते आणि तिला देहाची शुद्ध नव्हती.॥ १॥
</details>

## तारेला श्रीरामांचा उपदेश, सुग्रीवाचा राज्याभिषेक आणि अंगदाला युवराजपद


<details><summary>मूल (चौपाई)</summary>

तारा बिकल देखि रघुराया।  
दीन्ह ग्यान हरि लीन्ही माया॥  
छिति जल पावक गगन समीरा।  
पंच रचित अति अधम सरीरा॥
</details>

<details><summary>अनुवाद (हिन्दी)</summary>

तारा व्याकूळ झाल्याचे पाहून श्रीरघुनाथांनी तिला ज्ञान दिले व तिचे अज्ञान हरण केले. ते म्हणाले, ‘पृथ्वी, जल, अग्नी, आकाश आणि वायू या पंचतत्त्वांनी हे अत्यंत तुच्छ शरीर बनलेले आहे.॥ २॥
</details>

<details><summary>मूल (चौपाई)</summary>

प्रगट सो तनु तव आगें सोवा।  
जीव नित्य केहि लगि तुम्ह रोवा॥  
उपजा ग्यान चरन तब लागी।  
लीन्हेसि परम भगति बर मागी॥
</details>

<details><summary>अनुवाद (हिन्दी)</summary>

ते वालीचे शरीर तर तुझ्यासमोर प्रत्यक्ष झोपलेले आहे, आणि जीव हा नित्य आहे. मग तू कशासाठी रडतेस?’ जेव्हा ज्ञान उत्पन्न झाले, तेव्हा ती भगवंतांच्या चरणी लागली आणि तिने परम भक्तीचा वर मागितला.॥ ३॥
</details>

<details><summary>मूल (चौपाई)</summary>

उमा दारु जोषित की नाईं।  
सबहि नचावत रामु गोसाईं॥  
तब सुग्रीवहि आयसु दीन्हा।  
मृतक कर्म बिधिवत सब कीन्हा॥
</details>

<details><summary>अनुवाद (हिन्दी)</summary>

शिव म्हणतात, ‘हे उमे, स्वामी राम सर्वांना कठपुतळी प्रमाणे नाचवीत असतात.’ त्यानंतर श्रीरामांनी सुग्रीवाला आज्ञा केली आणि सुग्रीवाने विधिपूर्वक वालीचे सर्व अंत्यकर्म केले.॥ ४॥
</details>

<details><summary>मूल (चौपाई)</summary>

राम कहा अनुजहि समुझाई।  
राज देहु सुग्रीवहि जाई॥  
रघुपति चरन नाइ करि माथा।  
चले सकल प्रेरित रघुनाथा॥
</details>

<details><summary>अनुवाद (हिन्दी)</summary>

तेव्हा श्रीरामचंद्रांनी लक्ष्मणाला समजावून म्हटले, ‘तू जाऊन सुग्रीवाला राज्य दे.’ श्रीरघुनाथांच्या आज्ञेने सर्व लोक श्रीरघुनाथांच्या चरणी नतमस्तक होऊन निघून गेले.॥ ५॥
</details>

### दोहा


<details><summary>मूल (दोहा)</summary>

लछिमन तुरत बोलाए पुरजन बिप्र समाज।  
राजु दीन्ह सुग्रीव कहँ अंगद कहँ जुबराज॥ ११॥
</details>

<details><summary>अनुवाद (हिन्दी)</summary>

लक्ष्मणाने लगेच सर्व नगरवासीयांना व ब्राह्मण मंडळींना बोलावून घेतले आणि त्यांच्यासमोर सुग्रीवाला राज्य व अंगदाला युवराजपद दिले.॥ ११॥
</details>

<details><summary>मूल (चौपाई)</summary>

उमा राम सम हित जग माहीं।  
गुरु पितु मातु बंधु प्रभु नाहीं॥  
सुर नर मुनि सब कै यह रीती।  
स्वारथ लागि करहिं सब प्रीती॥
</details>

<details><summary>अनुवाद (हिन्दी)</summary>

‘हे पार्वती, जगामध्ये श्रीरामांच्यासारखा अकारण हित करणारा गुरू, पिता, माता, बंधू आणि स्वामी असा दुसरा कोणी नाही. देव, मनुष्य आणि मुनी या सर्वांची रीत अशीच आहे की, स्वार्थासाठीच सर्व प्रेम करतात.॥ १॥
</details>

<details><summary>मूल (चौपाई)</summary>

बालि त्रास ब्याकुल दिन राती।  
तन बहु ब्रन चिंताँ जर छाती॥  
सोइ सुग्रीव कीन्ह कपिराऊ।  
अति कृपाल रघुबीर सुभाऊ॥
</details>

<details><summary>अनुवाद (हिन्दी)</summary>

जो सुग्रीव रात्रंदिवस वालीच्या भीतीने व्याकूळ असे, ज्याच्या शरीरावर बऱ्याच जखमा झाल्या होत्या आणि ज्याची छाती चिंतेने जळत होती, त्या सुग्रीवाला श्रीरामांनी वानरांचा राजा बनविले. श्रीरामचंद्रांचा स्वभाव अत्यंत कृपाळू आहे.॥ २॥
</details>

<details><summary>मूल (चौपाई)</summary>

जानतहूँ अस प्रभु परिहरहीं।  
काहे न बिपति जाल नर परहीं॥  
पुनि सुग्रीवहि लीन्ह बोलाई।  
बहु प्रकार नृपनीति सिखाई॥
</details>

<details><summary>अनुवाद (हिन्दी)</summary>

हे जाणूनही जे लोक अशा प्रभूला सोडून देतात, ते विपत्तींच्या जाळ्यात का अडकणार नाहीत? मग श्रीरामांनी सुग्रीवाला बोलावून घेतले आणि अनेक प्रकारे राजनीती शिकविली.॥ ३॥
</details>

<details><summary>मूल (चौपाई)</summary>

कह प्रभु सुनु सुग्रीव हरीसा।  
पुर न जाउँ दस चारि बरीसा॥  
गत ग्रीषम बरषा रितु आई।  
रहिहउँ निकट सैल पर छाई॥
</details>

<details><summary>अनुवाद (हिन्दी)</summary>

मग प्रभू म्हणाले, ‘हे वानरराज सुग्रीवा, मी चौदा वर्षे कोणत्याही गावात जाणार नाही. ग्रीष्मऋतू जाऊन वर्षाऋतू आला. आता मी येथे जवळच पर्वतावर राहीन.॥ ४॥
</details>

<details><summary>मूल (चौपाई)</summary>

अंगद सहित करहु तुम्ह राजू।  
संतत हृदयँ धरेहु मम काजू॥  
जब सुग्रीव भवन फिरि आए।  
रामु प्रबरषन गिरि पर छाए॥
</details>

<details><summary>अनुवाद (हिन्दी)</summary>

अंगदासह तू राज्य कर. माझे काम नेहमी लक्षात ठेव.’ त्यानंतर सुग्रीव घरी परतला, तेव्हा श्रीराम प्रवर्षण पर्वतावर जाऊन राहिले.॥ ५॥
</details>

## वर्षा-ऋतु-वर्णन


### दोहा


<details><summary>मूल (दोहा)</summary>

प्रथमहिं देवन्ह गिरि गुहा राखेउ रुचिर बनाइ।  
राम कृपानिधि कछु दिन बास करहिंगे आइ॥ १२॥
</details>

<details><summary>अनुवाद (हिन्दी)</summary>

देवांनी पूर्वीच त्या पर्वतावरची एक गुहा सज्ज करून ठेवली होती. त्यांना वाटले की, कृपेची खाण श्रीराम काही दिवस येथे येऊन राहतील.॥ १२॥
</details>

<details><summary>मूल (चौपाई)</summary>

सुंदर बन कुसुमित अति सोभा।  
गुंजत मधुप निकर मधु लोभा॥  
कंद मूल फल पत्र सुहाए।  
भए बहुत जब ते प्रभु आए॥
</details>

<details><summary>अनुवाद (हिन्दी)</summary>

सुंदर फुललेले वन अत्यंत सुशोभित होते. मधाच्या लोभाने भ्रमरांचा समूह गुंजारव करीत होता. जेव्हापासून प्रभू आले, तेव्हापासून वनात सुंदर कंद, मुळे, फळे व पाने विपुल झाली.॥ १॥
</details>

<details><summary>मूल (चौपाई)</summary>

देखि मनोहर सैल अनूपा।  
रहे तहँ अनुज सहित सुरभूपा॥  
मधुकर खग मृग तनु धरि देवा।  
करहिं सिद्ध मुनि प्रभु कै सेवा॥
</details>

<details><summary>अनुवाद (हिन्दी)</summary>

मनोहर आणि अनुपम पर्वत पाहून देवांचे सम्राट श्रीराम लक्ष्मणासह तेथे राहिले. देव, सिद्ध व मुनी हे भ्रमर, पक्षी आणि पशूंचे शरीर धारण करून प्रभूंची सेवा करू लागले.॥ २॥
</details>

<details><summary>मूल (चौपाई)</summary>

मंगलरूप भयउ बन तब ते।  
कीन्ह निवास रमापति जब ते॥  
फटिक सिला अति सुभ्र सुहाई।  
सुख आसीन तहाँ द्वौ भाई॥
</details>

<details><summary>अनुवाद (हिन्दी)</summary>

जेव्हापासून रमापती श्रीरामांनी तेथे निवास केला, तेव्हापासून वन मंगलमय झाले. सुंदर स्फटिकमण्यांची एक अत्यंत सुंदर शिळा होती. तिच्यावर दोघे बंधू सुखात विराजमान होते.॥ ३॥
</details>

<details><summary>मूल (चौपाई)</summary>

कहत अनुज सन कथा अनेका।  
भगति बिरति नृपनीति बिबेका॥  
बरषा काल मेघ नभ छाए।  
गरजत लागत परम सुहाए॥
</details>

<details><summary>अनुवाद (हिन्दी)</summary>

श्रीराम हे लक्ष्मणाला भक्ती, वैराग्य, राजनीती आणि ज्ञानाच्या अनेक कथा सांगत. पावसाळा आला. आकाशात आलेले ढग गर्जना करताना फार सुंदर दिसत होते.॥ ४॥
</details>

### दोहा


<details><summary>मूल (दोहा)</summary>

लछिमन देखु मोर गन नाचत बारिद पेखि।  
गृही बिरति रत हरष जस बिष्नुभगत कहुँ देखि॥ १३॥
</details>

<details><summary>अनुवाद (हिन्दी)</summary>

श्रीराम म्हणू लागले, ‘हे लक्ष्मणा, बघ. मोरांच्या झुंडी गर्जना करणाऱ्या मेघांना पाहून नाचत आहेत, ज्याप्रमाणे वैराग्यामध्ये डुंबलेले गृहस्थही एखाद्या विष्णुभक्ताला पाहून आनंदित होतात.’॥ १३॥
</details>

<details><summary>मूल (चौपाई)</summary>

घन घमंड नभ गरजत घोरा।  
प्रिया हीन डरपत मन मोरा॥  
दामिनि दमक रह न घन माहीं।  
खल कै प्रीति जथा थिर नाहीं॥
</details>

<details><summary>अनुवाद (हिन्दी)</summary>

आकाशात मेघ इकडे तिकडे फिरत घोर गर्जना करीत आहेत. प्रिय सीतेविना माझे मन बावरले आहे. ज्याप्रमाणे दुष्टाचे प्रेम स्थिर रहात नाही, त्याप्रमाणे विजेची चमक मेघांमध्ये थांबत नाही.॥ १॥
</details>

<details><summary>मूल (चौपाई)</summary>

बरषहिं जलद भूमि निअराएँ।  
जथा नवहिं बुध बिद्या पाएँ॥  
बूंँद अघात सहहिं गिरि कैसें।  
खल के बचन संत सह जैसें॥
</details>

<details><summary>अनुवाद (हिन्दी)</summary>

मेघ पृथ्वीजवळ येऊन वर्षत आहेत, ज्याप्रमाणे विद्या मिळाल्यावर विद्वान नम्र होतात. दुष्टांचे वचन संत सहन करतात, ज्याप्रमाणे थेंबांचे आघात पर्वत सहन करतात.॥ २॥
</details>

<details><summary>मूल (चौपाई)</summary>

छुद्र नदीं भरि चलीं तोराई।  
जस थोरेहुँ धन खल इतराई॥  
भूमि परत भा ढाबर पानी।  
जनु जीवहि माया लपटानी॥
</details>

<details><summary>अनुवाद (हिन्दी)</summary>

ज्याप्रमाणे थोडॺाशा पैशामुळेही दुष्ट लोक घमेंडीने वागतात, त्याप्रमाणे लहान नद्या भरून किनाऱ्यांना तुडवीत चालल्या आहेत. ज्याप्रमाणे शुद्धजीवाला माया लिप्त करते, त्याप्रमाणे पृथ्वीवर पाणी पडताच गढूळ होते.॥ ३॥
</details>

<details><summary>मूल (चौपाई)</summary>

समिटि समिटि जल भरहिं तलावा।  
जिमि सदगुन सज्जन पहिं आवा॥  
सरिता जल जलनिधि महुँ जाई।  
होइ अचल जिमि जिव हरि पाई॥
</details>

<details><summary>अनुवाद (हिन्दी)</summary>

ज्याप्रमाणे एक-एक सद्गुण सज्जनाजवळ येतात, त्याप्रमाणे पाणी एकत्र होत होत तलावांमध्ये भरत आहे. ज्याप्रमाणे जीव हा श्रीहरीला प्राप्त केल्यावर येरझारीतून मुक्त होतो, त्याप्रमाणे नदीचे पाणी समुद्रात जाऊन स्थिर होते.॥ ४॥
</details>

### दोहा


<details><summary>मूल (दोहा)</summary>

हरित भूमि तृन संकुल समुझि परहिं नहिं पंथ।  
जिमि पाखंड बाद तें गुप्त होहिं सदग्रंथ॥ १४॥
</details>

<details><summary>अनुवाद (हिन्दी)</summary>

ज्याप्रमाणे पाखंडी मताच्या प्रचारामुळे सद्ग्रंथ लुप्त होतात, त्याप्रमाणे पृथ्वी गवताने भरून गेल्यावर वाटा दिसून येत नाहीत.॥ १४॥
</details>

<details><summary>मूल (चौपाई)</summary>

दादुर  धुनि चहु दिसा सुहाई।  
बेद पढ़हिं जनु बटु समुदाई॥  
नव पल्लव भए बिटप अनेका।  
साधक मन जस मिलें बिबेका॥
</details>

<details><summary>अनुवाद (हिन्दी)</summary>

चारी दिशांना बेडकांचा स्वर असा गमतीचा वाटतो की, जणू विद्यार्थ्यांचे समुदाय वेद पठन करीत आहेत. अनेक वृक्षांना नवीन पाने आली आहेत. त्यामुळे ते असे हिरवेगार आणि शोभिवंत झाले आहेत की, साधकाचे मन विवेकज्ञान प्राप्त झाल्यावर जसे होते॥ १॥
</details>

<details><summary>मूल (चौपाई)</summary>

अर्क जवास पात बिनु भयऊ।  
जस सुराज खल उद्यम गयऊ॥  
खोजत कतहुँ मिलइ नहिं धूरी।  
करइ क्रोध जिमि धरमहि दूरी॥
</details>

<details><summary>अनुवाद (हिन्दी)</summary>

रुईचे झाड व धमासा यांची पाने पावसामुळे झडून गेली, ज्याप्रमाणे उत्तम राज्यात दुष्टांचे धंदे बंद होतात. कुठे शोधूनही धूळ सापडत नाही, ज्याप्रमाणे क्रोध आल्यावर धर्माचे ज्ञान उरत नाही.॥ २॥
</details>

<details><summary>मूल (चौपाई)</summary>

ससि संपन्न सोह महि कैसी।  
उपकारी कै संपति जैसी॥  
निसि तम घन खद्योत बिराजा।  
जनु दंभिन्ह कर मिला समाजा॥
</details>

<details><summary>अनुवाद (हिन्दी)</summary>

बहरलेल्या हिरव्यागार शेतीमुळे पृथ्वी अशी शोभून दिसत आहे की, जशी उपकारी पुरुषांची संपत्ती शोभते. रात्रीच्या दाट अंधारामध्ये काजवे असे दिसत आहेत की, जणू ढोंगी लोकांचा समाज जमलेला आहे.॥ ३॥
</details>

<details><summary>मूल (चौपाई)</summary>

महाबृष्टि चलि फूटि किआरीं।  
जिमि सुतंत्र भएँ बिगरहिं नारीं॥  
कृषी निरावहिं चतुर किसाना।  
जिमि बुध तजहिं मोह मद माना॥
</details>

<details><summary>अनुवाद (हिन्दी)</summary>

भरपूर पावसामुळे शेतातील बांध फुटून निघाले आहेत, ज्याप्रमाणे स्वातंत्र्यामुळे स्त्रिया बिघडतात. शहाणे शेतकरी भांगलून (नींदणी) गवत टाकून देत आहेत, ज्याप्रमाणे विद्वान लोक मोह, मद आणि मान यांचा त्याग करतात.॥ ४॥
</details>

<details><summary>मूल (चौपाई)</summary>

देखिअत चक्रबाक खग नाहीं।  
कलिहि पाइ जिमि धर्म पराहीं॥  
ऊषर बरषइ तृन नहिं जामा।  
जिमि हरिजन हियँ उपज न कामा॥
</details>

<details><summary>अनुवाद (हिन्दी)</summary>

चक्रवाक पक्षी दिसत नाहीत, ज्याप्रमाणे कलियुग आल्यावर धर्मपलायन करतात. जसे पडीक (बरड) जमिनीवर पाऊस पडतो, परंतु तेथे गवतसुद्धा उगवत नाही, ज्याप्रमाणे हरिभक्ताच्या हृदयात कामवासना उत्पन्न होत नाही.॥ ५॥
</details>

<details><summary>मूल (चौपाई)</summary>

बिबिध जंतु संकुल महि भ्राजा।  
प्रजा बाढ़ जिमि पाइ सुराजा॥  
जहँ तहँ रहे पथिक थकि नाना।  
जिमि इंद्रिय गन उपजें ग्याना॥
</details>

<details><summary>अनुवाद (हिन्दी)</summary>

ज्याप्रमाणे सुराज्य आल्यावर प्रजेची वृद्धी होते त्याप्रमाणे पृथ्वी अनेक तऱ्हेच्या जीवांनी शोभत आहे. ज्याप्रमाणे ज्ञान उत्पन्न झाल्यावर इंद्रिये शांत होऊन विषयांकडे वळत नाहीत, त्याप्रमाणे जिकडे-तिकडे अनेक वाटसरू प्रवास सोडून देऊन आपापल्या घरी राहिले आहेत.॥ ६॥
</details>

### दोहा


<details><summary>मूल (दोहा)</summary>

कबहुँ प्रबल बह मारुत जहँ तहँ मेघ बिलाहिं।  
जिमि कपूत के उपजें कुल सद्धर्म नसाहिं॥ १५ (क)॥
</details>

<details><summary>अनुवाद (हिन्दी)</summary>

कधी कधी वारे जोराने वाहातात, त्यामुळे मेघ इकडे तिकडे नाहीसे होतात. ज्याप्रमाणे कुपुत्र उत्पन्न झाल्यावर उत्तम कुलाचार नष्ट होतात.॥ १५ (क)॥
</details>

<details><summary>मूल (दोहा)</summary>

कबहुँ दिवस महँ निबिड़ तम कबहुँक प्रगट पतंग।  
बिनसइ उपजइ ग्यान जिमि पाइ कुसंग सुसंग॥ १५(ख)॥
</details>

<details><summary>अनुवाद (हिन्दी)</summary>

कधी मेघांमुळे दिवसा अंधार दाटून येतो आणि कधी सूर्य प्रकट होतो. ज्याप्रमाणे कुसंगाने ज्ञान नष्ट होते आणि सत्संग मिळाल्यावर ते पुन्हा प्रकट होते.॥ १५(ख)॥
</details>

## शरद्-ऋतु-वर्णन


<details><summary>मूल (चौपाई)</summary>

बरषा बिगत सरद रितु आई।  
लछिमन देखहु परम सुहाई॥  
फूलें कास सकल महि छाई।  
जनु बरषाँ कृत प्रगट बुढ़ाई॥
</details>

<details><summary>अनुवाद (हिन्दी)</summary>

हे लक्ष्मणा, बघ. वर्षाकाल संपला आणि परम सुंदर शरद्ऋतू आला. फुललेल्या कास गवतामुळे संपूर्ण पृथ्वी झाकली गेली आहे. जणू वर्षाऋतूने कासरूपी पांढऱ्या केसांच्या रूपाने आपले म्हातारपण प्रकट केले आहे.॥ १॥
</details>

<details><summary>मूल (चौपाई)</summary>

उदित अगस्ति पंथ जल सोषा।  
जिमि लोभहि सोषइ संतोषा॥  
सरिता सर निर्मल जल सोहा।  
संत हृदय जस गत मद मोहा॥
</details>

<details><summary>अनुवाद (हिन्दी)</summary>

ज्याप्रमाणे संतोष हा लोभाला शोषून घेतो, त्याप्रमाणे अगस्त्य ताऱ्याने उदित होऊन मार्गावरील पाणी शोषले आहे. ज्याप्रमाणे संतांचे हृदय मद-मोहरहित निर्मल असते, त्याप्रमाणे नद्या व तलाव यांचे निर्मळ जल शोभत आहे.॥ २॥
</details>

<details><summary>मूल (चौपाई)</summary>

रस रस सूख सरित सर पानी।  
ममता त्याग करहिं जिमि ग्यानी॥  
जानि सरद रितु खंजन आए।  
पाइ समय जिमि सुकृत सुहाए॥
</details>

<details><summary>अनुवाद (हिन्दी)</summary>

नद्या व तलाव यांचे पाणी हळू हळू घटत आहे, ज्याप्रमाणे ज्ञानी पुरुष ममतेचा त्याग करतात. शरदऋतूची चाहूल लागताच खंजनपक्षी आले आहेत, ज्याप्रमाणे वेळ येताच चांगले पुण्य प्रकट होते.॥ ३॥
</details>

<details><summary>मूल (चौपाई)</summary>

पंक न रेनु सोह असि धरनी।  
नीति निपुन नृप कै जसि करनी॥  
जल संकोच बिकल भइँ मीना।  
अबुध कुटुंबी जिमि धनहीना॥
</details>

<details><summary>अनुवाद (हिन्दी)</summary>

ज्याप्रमाणे नीतिनिपुण राजाचा कारभार स्वच्छ असतो, त्याप्रमाणे चिखल व धूळ नसल्याने धरणी निर्मल बनून शोभून दिसत आहे. पाणी कमी झाल्यामुळे मासे व्याकूळ झाले आहेत, ज्याप्रमाणे विवेकशून्य गृहस्थ धनाविना व्याकूळ होतो.॥ ४॥
</details>

<details><summary>मूल (चौपाई)</summary>

बिनु घन निर्मल सोह अकासा।  
हरिजन इव परिहरि सब आसा॥  
कहुँ कहुँ बृष्टि सारदी थोरी।  
कोउ एक पाव भगति जिमि मोरी॥
</details>

<details><summary>अनुवाद (हिन्दी)</summary>

मेघांविना निर्मळ आकाश असे शोभून दिसत आहे की, ज्याप्रमाणे भगवद्भक्त सर्व आशा सोडून निर्मळ होतात. कुठे कुठे शरदऋतूचा थोडा थोडा पाऊस पडत आहे, ज्याप्रमाणे कोणी विरळाच माझी भक्ती प्राप्त करतो.॥ ५॥
</details>

### दोहा


<details><summary>मूल (दोहा)</summary>

चले हरषि तजि नगर नृप तापस बनिक भिखारि।  
जिमि हरिभगति पाइ श्रम तजहिं आश्रमी चारि॥ १६॥
</details>

<details><summary>अनुवाद (हिन्दी)</summary>

शरदऋतू आल्यामुळे राजा, तपस्वी, व्यापारी आणि भिक्षुक हे विजय, तप, व्यापार आणि भिक्षुकी मिळवण्यासाठी आनंदाने नगर सोडून निघतात, त्याप्रमाणे श्रीहरीची भक्ती मिळाल्यावर चारी आश्रमांतील लोक नाना प्रकारच्या साधनांचे श्रम सोडून देतात.॥ १६॥
</details>

<details><summary>मूल (चौपाई)</summary>

सुखी मीन जे नीर अगाधा।  
जिमि हरि सरन न एकउ बाधा॥  
फूलें कमल सोह सर कैसा।  
निर्गुन ब्रह्म सगुन भएँ जैसा॥
</details>

<details><summary>अनुवाद (हिन्दी)</summary>

जे मासे खोल पाण्यात आहेत, ते सुखी आहेत. ज्याप्रमाणे श्रीहरीला शरण गेल्यावर एकही संकट येत नाही. कमळांनी फुललेले तलाव असे शोभत आहेत की, जसे निर्गुण ब्रह्म सगुण झाल्यावर शोभून दिसते.॥ १॥
</details>

<details><summary>मूल (चौपाई)</summary>

गुंजत मधुकर मुखर अनूपा।  
सुंदर खग रव नाना रूपा॥  
चक्रबाक मन दुख निसि पेखी।  
जिमि दुर्जन पर संपति देखी॥
</details>

<details><summary>अनुवाद (हिन्दी)</summary>

भ्रमर अनुपम आवाज करीत गुंजन करीत आहेत आणि पक्षी नानाप्रकारचे सुंदर कूजन करीत आहेत. रात्र झाल्याचे पाहून चक्रवाक पक्ष्याच्या मनात तसेच दुःख होते, ज्याप्रमाणे दुसऱ्याची संपत्ती पाहून दुष्टाला दुःख वाटते.॥ २॥
</details>

<details><summary>मूल (चौपाई)</summary>

चातक रटत तृषा अति ओही।  
जिमि सुख लहइ न संकरद्रोही॥  
सरदातप निसि ससि अपहरई।  
संत दरस जिमि पातक टरई॥
</details>

<details><summary>अनुवाद (हिन्दी)</summary>

चातक ढगाला आळवत आहे, त्याला खूप तहान लागली आहे, ज्याप्रमाणे शंकरांचा द्वेष करणाऱ्या माणसाला सुख न मिळाल्यामुळे तो दुःखी होतो. शरदऋतूचा ताप रात्री चंद्र हरण करतो, ज्याप्रमाणे संतांच्या दर्शनाने पापे नाहीशी होतात.॥ ३॥
</details>

<details><summary>मूल (चौपाई)</summary>

देखि इंदु चकोर समुदाई।  
चितवहिं जिमि हरिजन हरि पाई॥  
मसक दंस बीते हिम त्रासा।  
जिमि द्विज द्रोह किएँ कुल नासा॥
</details>

<details><summary>अनुवाद (हिन्दी)</summary>

चकोर पक्ष्यांचे समुदाय चंद्राला अशा प्रकारे एकटक पाहू लागतात, ज्याप्रमाणे भगवद्भक्त भगवंत भेटल्यावर निर्निमेष नेत्रांनी त्यांचे दर्शन घेतात. मच्छर, डास हे थंडीच्या भीतीने अशा प्रकारे नाहीसे झाले आहेत की, ज्याप्रमाणे ब्राह्मणांशी वैर केल्याने कुळाचा नाश होतो.॥ ४॥
</details>

### दोहा


<details><summary>मूल (दोहा)</summary>

भूमि जीव संकुल रहे गए सरद रितु पाइ।  
सदगुर मिलें जाहिं जिमि संसय भ्रम समुदाइ॥ १७॥
</details>

<details><summary>अनुवाद (हिन्दी)</summary>

वर्षाऋतूमुळे पृथ्वीवर जे जीव भरले होते, ते जीव शरदऋतू आल्यावर नष्ट झाले, ज्याप्रमाणे सद्गुरू लाभल्यावर संशय आणि भ्रम यांचे समूह नष्ट होतात.॥ १७॥
</details>

## लक्ष्मणाचा कोप


<details><summary>मूल (चौपाई)</summary>

बरषा गत निर्मल रितु आई।  
सुधि न तात सीता कै पाई॥  
एक बार कैसेहुँ सुधि जानौं।  
कालहु जीति निमिष महुँ आनौं॥
</details>

<details><summary>अनुवाद (हिन्दी)</summary>

वर्षाकाल गेला, निर्मळ शरदऋतू आला. परंतु हे बंधो! सीतेची काही वार्ता कळली नाही. एकदा का पत्ता मिळाला, तर मी काळालाही जिंकून एका क्षणात जानकीला घेऊन येईन.॥ १॥
</details>

<details><summary>मूल (चौपाई)</summary>

कतहुँ रहउ जौं जीवति होई।  
तात जतन करि आनउँ सोई॥  
सुग्रीवहुँ सुधि मोरि बिसारी।  
पावा राज कोस पुर नारी॥
</details>

<details><summary>अनुवाद (हिन्दी)</summary>

हे बंधो! कुठेही ती असो. जिवंत असेल, तर मी प्रयत्न करून तिला नक्की आणीन. राज्य, खजिना, स्त्री व राजधानी मिळाल्यामुळे सुग्रीवही मला विसरला.॥ २॥
</details>

<details><summary>मूल (चौपाई)</summary>

जेहिं सायक मारा मैं बाली।  
तेहिं सर हतौं मूढ़ कहँ काली॥  
जासु कृपाँ छूटहिं मद मोहा।  
ता कहुँ उमा कि सपनेहुँ कोहा॥
</details>

<details><summary>अनुवाद (हिन्दी)</summary>

ज्या बाणाने मी वालीला मारले, त्याच बाणाने मी त्या मूर्खाला मारीन.’ शिव म्हणतात, ‘हे उमे, ज्यांच्या कृपेमुळे मद व मोह सुटतात, त्यांना स्वप्नातही कधी क्रोध येईल काय? परंतु ही तर श्रीरामांची लीला आहे.॥ ३॥
</details>

<details><summary>मूल (चौपाई)</summary>

जानहिं यह चरित्र मुनि ग्यानी।  
जिन्ह रघुबीर चरन रति मानी॥  
लछिमन क्रोधवंत प्रभु जाना।  
धनुष चढ़ाइ गहे कर बाना॥
</details>

<details><summary>अनुवाद (हिन्दी)</summary>

ज्या ज्ञानी मुनींना श्रीरघुनाथांच्या चरणी प्रेम आहे, तेच ही लीला जाणतात, लक्ष्मणाने जेव्हा प्रभू क्रुद्ध झालेले पाहिले, तेव्हा त्याने धनुष्य सज्ज करून बाण हाती घेतला.॥ ४॥
</details>

### दोहा


<details><summary>मूल (दोहा)</summary>

तब अनुजहि समुझावा रघुपति करुना सींव।  
भय देखाइ लै आवहु तात सखा सुग्रीव॥ १८॥
</details>

<details><summary>अनुवाद (हिन्दी)</summary>

तेव्हा दयेची परिसीमा असलेल्या श्रीरघुनाथांनी लक्ष्मणाला समजावले की, ‘हे वत्सा, सुग्रीव आपला मित्र आहे. म्हणून त्याला केवळ भीती दाखवून घेऊन ये.’॥ १८॥
</details>

<details><summary>मूल (चौपाई)</summary>

इहाँ पवनसुत हृदयँ बिचारा।  
राम काजु सुग्रीवँ बिसारा॥  
निकट जाइ चरनन्हि सिरु नावा।  
चारिहु बिधि तेहि कहि समुझावा॥
</details>

<details><summary>अनुवाद (हिन्दी)</summary>

इकडे किष्किंधानगरीमध्ये पवनकुमार हनुमानाने विचार केला की, सुग्रीव श्रीरामांचे कार्य विसरून गेला आहे. त्याने सुग्रीवापाशी जाऊन चरणांवर मस्तक नमविले आणि साम, दाम, भेद, दंड या चारी प्रकारच्या नीती सांगून त्याला समजाविले.॥ १॥
</details>

<details><summary>मूल (चौपाई)</summary>

सुनि सुग्रीवँ परम भय माना।  
बिषयँ मोर हरि लीन्हेउ ग्याना॥  
अब मारुतसुत दूत समूहा।  
पठवहु जहँ तहँ बानर जूथा॥
</details>

<details><summary>अनुवाद (हिन्दी)</summary>

हनुमानाचे बोलणे ऐकून सुग्रीवाला फार भीती वाटली. तो म्हणाला, ‘विषयांनी माझे ज्ञान हरण केले. आता हे पवनपुत्रा, जिथे जिथे वानरांचे कळप आहेत, तिथे तिथे दूतांना पाठव.॥ २॥
</details>

<details><summary>मूल (चौपाई)</summary>

कहहु पाख महुँ आव न जोई।  
मोरें कर ता कर बध होई॥  
तब हनुमंत बोलाए दूता।  
सब कर करि सनमान बहूता॥
</details>

<details><summary>अनुवाद (हिन्दी)</summary>

आणि निरोप पाठव की, एका पंधरवडॺात जो येणार नाही, त्याचा माझ्या हातून वध होईल’ हनुमानाने दूतांना बोलावले आणि सर्वांचा मान राखत,॥ ३॥
</details>

<details><summary>मूल (चौपाई)</summary>

भय अरु प्रीति नीति देखराई।  
चले सकल चरनन्हि सिर नाई॥  
एहि अवसर लछिमन पुर आए।  
क्रोध देखि जहँ तहँ कपि धाए॥
</details>

<details><summary>अनुवाद (हिन्दी)</summary>

सर्वांना भय, प्रेम आणि नीती दाखवून दिली. सर्व वानर नतमस्तक होऊन निघाले. त्याचवेळी लक्ष्मण नगरात पोहोचला. त्याचा राग पाहून वानर जिकडे तिकडे पळाले.॥ ४॥
</details>

### दोहा


<details><summary>मूल (दोहा)</summary>

धनुष चढ़ाइ कहा तब जारि करउँ पुर छार।  
ब्याकुल नगर देखि तब आयउ बालिकुमार॥ १९॥
</details>

<details><summary>अनुवाद (हिन्दी)</summary>

नंतर लक्ष्मणाने धनुष्य सज्ज करून म्हटले की, ‘मी आताच नगराची राखरांगोळी करून टाकतो.’ तेव्हा संपूर्ण नगर व्याकूळ झाल्याचे पाहून वालीपुत्र अंगद त्याच्याजवळ आला.॥ १९॥
</details>

<details><summary>मूल (चौपाई)</summary>

चरन नाइ सिरु बिनती कीन्ही।  
लछिमन अभय बाँह तेहि दीन्ही॥  
क्रोधवंत लछिमन सुनि काना।  
कह कपीस अति भयँ अकुलाना॥
</details>

<details><summary>अनुवाद (हिन्दी)</summary>

अंगदाने त्याच्यासमोर नतमस्तक होऊन क्षमायाचना केली. तेव्हा लक्ष्मणाने त्याला भिऊ नकोस असे म्हणून अभय दिले. सुग्रीवाने स्वतःच्या कानांनी लक्ष्मणाचे रागाचे बोलणे ऐकून भयाने खूप व्याकूळ होऊन म्हटले,॥ १॥
</details>

<details><summary>मूल (चौपाई)</summary>

सुनु हनुमंत संग लै तारा।  
करि बिनती समुझाउ कुमारा॥  
तारा सहित जाइ हनुमाना।  
चरन बंदि प्रभु सुजस बखाना॥
</details>

<details><summary>अनुवाद (हिन्दी)</summary>

‘हे हनुमाना! ऐकून घे. तू तारेला सोबत घेऊन जा व राजकुमाराला समजावून शांत कर.’ हनुमानाने तारेसह जाऊन लक्ष्मणाच्या चरणी वंदन केले व प्रभूंच्या सुंदर कीर्तीची वाखाणणी केली.॥  २॥
</details>

<details><summary>मूल (चौपाई)</summary>

करि बिनती मंदिर लै आए।  
चरन पखारि पलंँग बैठाए॥  
तब कपीस चरनन्हि सिरु नावा।  
गहि भुज लछिमन कंठ लगावा॥
</details>

<details><summary>अनुवाद (हिन्दी)</summary>

विनंती करून ते लक्ष्मणाला महालात घेऊन आले आणि त्याचे चरण धुऊन त्याला पलंगावर बसविले. मग वानरराज सुग्रीव त्याच्या पाया पडू लागला, तेव्हा लक्ष्मणाने त्याचा हात धरून त्याला मिठी मारली.॥ ३॥
</details>

<details><summary>मूल (चौपाई)</summary>

नाथ बिषय सम मद कछु नाहीं।  
मुनि मन मोह करइ छन माहीं॥  
सुनत बिनीत बचन सुख पावा।  
लछिमन तेहि बहु बिधि समुझावा॥
</details>

<details><summary>अनुवाद (हिन्दी)</summary>

सुग्रीव म्हणाला, ‘हे नाथ, विषयासारखा इतर कोणताही मद नाही. तो मुनींच्या मनातही एका क्षणात मोह उत्पन्न करतो. मग मी तर विषयी जीव.’ सुग्रीवाचे नम्र बोलणे ऐकून लक्ष्मणाला आनंद झाला आणि त्याने सुग्रीवाला खूप समजावून धीर दिला.॥ ४॥
</details>

<details><summary>मूल (चौपाई)</summary>

पवन तनय सब कथा सुनाई।  
जेहि बिधि गए दूत समुदाई॥
</details>

<details><summary>अनुवाद (हिन्दी)</summary>

तेवढॺात पवनसुत हनुमानाने कशाप्रकारे सर्व दिशांना दूतांचे समूह गेले आहेत, ते सर्व सांगितले.॥ ५॥
</details>

## सुग्रीव-राम-संवाद व सीता शोधासाठी वानरांचे प्रस्थान


### दोहा


<details><summary>मूल (दोहा)</summary>

हरषि चले सुग्रीव तब अंगदादि कपि साथ।  
रामानुज आगें करि आए जहँ रघुनाथ॥ २०॥
</details>

<details><summary>अनुवाद (हिन्दी)</summary>

मग अंगद इत्यादी वानरांना सोबत घेऊन आणि लक्ष्मणाला पुढे घालून सुग्रीव आनंदाने श्रीरामांकडे आला.॥ २०॥
</details>

<details><summary>मूल (चौपाई)</summary>

नाइ चरन सिरु कह कर जोरी।  
नाथ मोहि कछु नाहिन खोरी॥  
अतिसय प्रबल देव तव माया।  
छूटइ राम करहु जौं दाया॥
</details>

<details><summary>अनुवाद (हिन्दी)</summary>

श्रीरघुनाथांच्या चरणी नतमस्तक होऊन व हात जोडून सुग्रीव म्हणाला, ‘हे नाथ, यात माझा काही दोष नाही. हे देव, तुमची माया ही अत्यंत प्रबळ आहे. हे राम, तुम्ही जेव्हा दया करता, तेव्हाच ती सुटते.॥ १॥
</details>

<details><summary>मूल (चौपाई)</summary>

बिषय बस्य सुर नर मुनि स्वामी।  
मैं पावँर पसु कपि अति कामी॥  
नारि नयन सर जाहि न लागा।  
घोर क्रोध तम निसि जो जागा॥
</details>

<details><summary>अनुवाद (हिन्दी)</summary>

हे स्वामी, देव, मनुष्य आणि मुनी हे सर्व विषयांना वश असतात. मग मी तर पामर पशू आणि पशूंमध्ये अत्यंत कामी वानर आहे. स्त्रीचा नयन-बाण ज्याला लागला नाही, जो भयंकर क्रोधरूपी अंधाऱ्या रात्रीही जागत असतो, जो क्रोधाने आंधळा होत नाही,॥ २॥
</details>

<details><summary>मूल (चौपाई)</summary>

लोभ पाँस जेहिं गर न बँधाया।  
सो नर तुम्ह समान रघुराया॥  
यह गुन साधन तें नहिं होई।  
तुम्हरी कृपाँ पाव कोइ कोई॥
</details>

<details><summary>अनुवाद (हिन्दी)</summary>

आणि लोभाच्या दोरीमध्ये ज्याने आपला गळा अडकविला नाही, हे रघुनाथा, तो मनुष्य तुमच्यासमान होय, हे गुण साधनाने प्राप्त होत नाहीत. तुमच्या कृपेमुळेच एखाद्यालाच हे प्राप्त होतात.’॥ ३॥
</details>

<details><summary>मूल (चौपाई)</summary>

तब रघुपति बोले मुसुकाई।  
तुम्ह प्रिय मोहि भरत जिमि भाई॥  
अब सोइ जतनु करहु मन लाई।  
जेहि बिधि सीता कै सुधि पाई॥
</details>

<details><summary>अनुवाद (हिन्दी)</summary>

तेव्हा रघुनाथ हसत म्हणाले, ‘हे बंधू, तू मला भरतासारखा प्रिय आहेस. आता मन लावून सीतेची वार्ता काढण्याचाच उपाय कर.’॥ ४॥
</details>

### दोहा


<details><summary>मूल (दोहा)</summary>

एहि बिधि होत बतकही आए बानर जूथ।  
नाना बरन सकल दिसि देखिअ कीस बरूथ॥ २१॥
</details>

<details><summary>अनुवाद (हिन्दी)</summary>

अशाप्रकारे बोलणे चालले होते, एवढॺात वानरांच्या झुंडी आल्या. अनेक रंगांचे वानरांचे समूह सर्व दिशांना दिसू लागले.॥ २१॥
</details>

<details><summary>मूल (चौपाई)</summary>

बानर कटक उमा मैं देखा।  
सो मूरुख जो करन चह लेखा॥  
आइ राम पद नावहिं माथा।  
निरखि बदनु सब होहिं सनाथा॥
</details>

<details><summary>अनुवाद (हिन्दी)</summary>

शिव म्हणतात, ‘हे उमे, वानरांची ती सेना मी पाहिली होती. तिची गणती करणारा महामूर्ख होय. सर्व वानर येऊन श्रीरामांच्या चरणी मस्तक ठेवत होते, आणि त्यांच्या सौंदर्य-माधुर्य-निधी असलेल्या श्रीमुखाचे दर्शन घेऊन कृतार्थ होत होते.॥ १॥
</details>

<details><summary>मूल (चौपाई)</summary>

अस कपि एक न सेना माहीं।  
राम कुसल जेहि पूछी नाहीं॥  
यह कछु नहिं प्रभु कइ अधिकाई।  
बिस्वरूप ब्यापक रघुराई॥
</details>

<details><summary>अनुवाद (हिन्दी)</summary>

श्रीरामांनी ज्याची खुशाली विचारली नाही, असा सेनेमध्ये एकही वानर नव्हता. त्यांच्या दृष्टीने ही काही विशेष गोष्ट नव्हती.’ कारण श्रीरघुनाथ हे विश्वरूप आणि सर्वव्यापक आहेत.॥ २॥
</details>

<details><summary>मूल (चौपाई)</summary>

ठाढ़े जहँ तहँ आयसु पाई।  
कह सुग्रीव सबहि समुझाई॥  
राम काजु अरु मोर निहोरा।  
बानर जूथ जाहु चहुँ ओरा॥
</details>

<details><summary>अनुवाद (हिन्दी)</summary>

आज्ञा घेऊन सर्वजण जिकडे तिकडे उभे राहिले. तेव्हा सुग्रीवाने सर्वांना समजावून सांगितले की, ‘हे वानर-समूहांनो, हे श्रीरघुनाथांचे काम आहे आणि माझी तुम्हांला विनंती आहे. तुम्ही चोहीकडे जा,॥ ३॥
</details>

<details><summary>मूल (चौपाई)</summary>

जनकसुता कहुँ खोजहु जाई।  
मास दिवस महँ आएहु भाई॥  
अवधि मेटि जो बिनु सुधि पाएँ।  
आवइ बनिहि सो मोहि मराएँ॥
</details>

<details><summary>अनुवाद (हिन्दी)</summary>

आणि जाऊन जानकीचा शोध घ्या. हे बंधूंनो, महिन्याभरात परत या. जो महिन्याभराचा काळ घालवून शोध न घेता परत येईल, त्याचा मी वध करीन.’॥ ४॥
</details>

### दोहा


<details><summary>मूल (दोहा)</summary>

बचन सुनत सब बानर जहँ तहँ चले तुरंत।  
तब सुग्रीवँ बोलाए अंगद नल हनुमंत॥ २२॥
</details>

<details><summary>अनुवाद (हिन्दी)</summary>

सुग्रीवाचे बोलणे ऐकून सर्व वानर निरनिराळ्या दिशांना गेले. तेव्हा सुग्रीवाने अंगद, नल, हनुमान इत्यादी मुख्य-मुख्य योद्ध्यांना बोलावून सांगितले,॥ २२॥
</details>

<details><summary>मूल (चौपाई)</summary>

सुनहु नील अंगद हनुमाना।  
जामवंत मतिधीर सुजाना॥  
सकल सुभट मिलि दच्छिन जाहू।  
सीता सुधि पूँछेहु सब काहू॥
</details>

<details><summary>अनुवाद (हिन्दी)</summary>

‘हे स्थिर बुद्धी असणाऱ्या चतुर नीला, अंगदा, जांबुवंता आणि हनुमाना! तुम्ही सारे श्रेष्ठ योद्धे मिळून दक्षिणेकडे जा आणि भेटेल त्याला सीतेचा पत्ता विचारा.॥ १॥
</details>

<details><summary>मूल (चौपाई)</summary>

मन क्रम बचन सो जतन बिचारेहु।  
रामचंद्र कर काजु सँवारेहु॥  
भानु पीठि सेइअ उर आगी।  
स्वामिहि सर्ब भाव छल त्यागी॥
</details>

<details><summary>अनुवाद (हिन्दी)</summary>

मन, वचन व कर्माने सीतेचा शोध घेण्याचाच उपाय करा. श्रीरामचंद्रांचे काम पुरे करा. सूर्याचे पाठीमागून व अग्नीचे समोरून सेवन करावे, परंतु स्वामींची सेवा फसवणूक न करता सर्वभावाने केली पाहिजे.॥ २॥
</details>

<details><summary>मूल (चौपाई)</summary>

तजि माया सेइअ परलोका।  
मिटहिं सकल भवसंभव सोका॥  
देह धरे कर यह फलु भाई।  
भजिअ राम सब काम बिहाई॥
</details>

<details><summary>अनुवाद (हिन्दी)</summary>

विषयांची ममता व आसक्ती सोडून परलोकीचे दिव्यधाम प्राप्त करण्यासाठी भगवत्सेवारूप असलेले साधन केले पाहिजे, त्यामुळे जन्म-मरणरूप भयामुळे उत्पन्न होणारे सर्व दुःख नाहीसे होईल. हे बंधूंनो, सर्व कामना सोडून श्रीरामांचे भजनच केले पाहिजे, हेच देह धारण करण्याचे फल आहे.॥ ३॥
</details>

<details><summary>मूल (चौपाई)</summary>

सोइ गुनग्य सोई बड़भागी।  
जो रघुबीर चरन अनुरागी॥  
आयसु मागि चरन सिरु नाई।  
चले हरषि सुमिरत रघुराई॥
</details>

<details><summary>अनुवाद (हिन्दी)</summary>

जो श्रीरघुनाथांच्या चरणांचा भक्त असतो, तो सद्गुण जाणणारा आणि मोठॺा भाग्याचा असतो.’ मग सर्वजण आज्ञा घेऊन व चरणी मस्तक नमवून श्रीरामचंद्रांचे स्मरण करीत आनंदाने निघाले.॥ ४॥
</details>

<details><summary>मूल (चौपाई)</summary>

पाछें पवन तनय सिरु नावा।  
जानि काज प्रभु निकट बोलावा॥  
परसा सीस सरोरुह पानी।  
करमुद्रिका दीन्हि जन जानी॥
</details>

<details><summary>अनुवाद (हिन्दी)</summary>

सर्वांच्या शेवटी पवनसुत हनुमानाने मस्तक नमविले. कार्याचे महत्त्व लक्षात आणून प्रभूंनी त्याला जवळ बोलाविले. त्यांनी आपल्या कर-कमलांनी त्याच्या मस्तकाला स्पर्श केला आणि आपला खास सेवक समजून आपल्या हातातील अंगठी काढून त्याला दिली.॥ ५॥
</details>

<details><summary>मूल (चौपाई)</summary>

बहु प्रकार सीतहि समुझाएहु।  
कहि बल बिरह बेगि तुम्ह आएहु॥  
हनुमत जन्म सुफल करि माना।  
चलेउ हृदयँ धरि कृपानिधाना॥
</details>

<details><summary>अनुवाद (हिन्दी)</summary>

आणि म्हटले, ‘अनेक प्रकारे सीतेला समजावून सांग आणि माझे सामर्थ्य व विरह हे तिला सांगून तू लवकर परत ये.’ यामुळे हनुमानाला आपला जन्म सार्थक झाल्याचे वाटले आणि प्रभूंना हृदयामध्ये धारण करून तो निघाला.॥ ६॥
</details>

<details><summary>मूल (चौपाई)</summary>

जद्यपि प्रभु जानत सब बाता।  
राजनीति राखत सुरत्राता॥
</details>

<details><summary>अनुवाद (हिन्दी)</summary>

देवांचे रक्षण करणारे प्रभू सर्व गोष्टी जाणतात. परंतु ते राजनीती पाळण्यासाठी व नीतीची मर्यादा राखण्यासाठी सीतेचा शोध घेण्याकरिता वानरांना सर्वत्र पाठवीत आहेत.॥ ७॥
</details>

### दोहा


<details><summary>मूल (दोहा)</summary>

चले सकल बन खोजत सरिता सर गिरि खोह।  
राम काज लयलीन मन बिसरा तन कर छोह॥ २३॥
</details>

<details><summary>अनुवाद (हिन्दी)</summary>

सर्व वानर वन, नदी, तलाव, पर्वतांवरील गुहा यांमध्ये शोधत निघाले. मन श्रीरामांच्या कार्यामध्ये मग्न होते. ते शरीराचे ममत्वही विसरले होते.॥ २३॥
</details>

<details><summary>मूल (चौपाई)</summary>

कतहुँ होइ निसिचर सैं भेंटा।  
प्रान लेहिं एक एक चपेटा॥  
बहु प्रकार गिरि कानन हेरहिं।  
कोउ मुनि मिलइ ताहि सब घेरहिं॥
</details>

<details><summary>अनुवाद (हिन्दी)</summary>

कुठे राक्षस भेटला, तर ते एकेका थापडीने त्यांचे प्राण घेत होते. ते पर्वत व वने याठिकाणी तऱ्हेतऱ्हेने शोधत होते. कुणी मुनी भेटला, तर सीतेचा पत्ता विचारण्यासाठी त्याच्याजवळ कोंडाळे करीत होते.॥ १॥
</details>

## गुहेमध्ये तपस्विनीचे दर्शन, वानरांचे समुद्रतटी येणे, संपातीशी भेट आणि संभाषण


<details><summary>मूल (चौपाई)</summary>

लागि तृषा अतिसय अकुलाने।  
मिलइ न जल घन गहन भुलाने॥  
मन हनुमान कीन्ह अनुमाना।  
मरन चहत सब बिनु जल पाना॥
</details>

<details><summary>अनुवाद (हिन्दी)</summary>

इतक्यात तहान लागल्यामुळे सर्व व्याकूळ झाले, परंतु कुठेही पाणी मिळेना. दाट जंगलात सर्वजण भरकटले. हनुमानाला अंदाज आला की, पाणी मिळाले नाही तर सर्व मरतील.॥ २॥
</details>

<details><summary>मूल (चौपाई)</summary>

चढ़िगिरि सिखर चहूँ दिसि देखा।  
भूमि बिबर एक कौतुक पेखा॥  
चक्रबाक बक हंस उड़ाहीं।  
बहुतक खग प्रबिसहिं तेहि माहीं॥
</details>

<details><summary>अनुवाद (हिन्दी)</summary>

त्याने डोंगराच्या शिखरावर जाऊन चोहीकडे पाहिले, तेव्हा त्याला पृथ्वीवर एका गुहेमध्ये एक आश्चर्यजनक गोष्ट दिसली. तिच्यावर पुष्कळ चक्रवाक, बगळे आणि हंस उडत होते आणि पुष्कळ पक्षी त्या गुहेत जात होते.॥ ३॥
</details>

<details><summary>मूल (चौपाई)</summary>

गिरि ते उतरि पवनसुत आवा।  
सब कहुँ लै सोइ बिबर देखावा॥  
आगें कै हनुमंतहि लीन्हा।  
पैठे बिबर बिलंबु न कीन्हा॥
</details>

<details><summary>अनुवाद (हिन्दी)</summary>

पवनकुमार हनुमानाने पर्वतावरून खाली उतरून सर्वांना ती गुहा दाखविली. सर्वजण हनुमानाला पुढे करून वेळ न घालविता गुहेत घुसले.॥ ४॥
</details>

### दोहा


<details><summary>मूल (दोहा)</summary>

दीख जाइ उपबन बर सर बिगसित बहु कंज।  
मंदिर एक रुचिर तहँ बैठि नारि तप पुंज॥ २४॥
</details>

<details><summary>अनुवाद (हिन्दी)</summary>

आत गेल्यावर तेथे एक उत्तम उपवन व तलाव दिसला. त्यात पुष्कळ कमळे उमललेली होती. तेथे एक सुंदर मंदिर होते व त्यात एक तपस्विनी बसली होती.॥ २४॥
</details>

<details><summary>मूल (चौपाई)</summary>

दूरि ते ताहि सबन्हि सिरु नावा।  
पूछें निज बृत्तांत सुनावा॥  
तेहिं तब कहा करहु जल पाना।  
खाहु सुरस सुंदर फल नाना॥
</details>

<details><summary>अनुवाद (हिन्दी)</summary>

सर्वांनी दुरूनच तिला मस्तक नम्र करून नमस्कार केला. विचारल्यावर त्यांनी आपली हकिगत सांगितली. तेव्हा ती म्हणाली, ‘पाणी प्या आणि तऱ्हेतऱ्हेची रसाळ फळे खा.’॥ १॥
</details>

<details><summary>मूल (चौपाई)</summary>

मज्जनु कीन्ह मधुर फल खाए।  
तासु निकट पुनि सब चलि आए॥  
तेहिं सब आपनि कथा सुनाई।  
मैं अब जाब जहाँ रघुराई॥
</details>

<details><summary>अनुवाद (हिन्दी)</summary>

आज्ञा मिळताच सर्वांनी स्नान केले, गोड फळे खाल्ली आणि ते तिच्याकडे गेले. तेव्हा तिने आपली सर्व कथा सांगितली आणि म्हटले, ‘आता मी रघुनाथांकडे जाते.॥ २॥
</details>

<details><summary>मूल (चौपाई)</summary>

मूदहु नयन बिबर तजि जाहू।  
पैहहु सीतहि जनि पछिताहू॥  
नयन मूदि पुनि देखहिं बीरा।  
ठाढ़े सकल सिंधु कें तीरा॥
</details>

<details><summary>अनुवाद (हिन्दी)</summary>

तुम्ही सर्वजण डोळे मिटा आणि गुहा सोडून बाहेर जा. तुम्हांला सीता भेटेल. निराश होऊ नका.’ डोळे मिटून त्यांनी जेव्हा डोळे उघडले, तेव्हा त्या सर्व वीरांना आपण समुद्राकाठी उभे आहोत, असे दिसले.॥ ३॥
</details>

<details><summary>मूल (चौपाई)</summary>

सो पुनि गई जहाँ रघुनाथा।  
जाइ कमल पद नाएसि माथा॥  
नाना भाँति बिनय तेहिं कीन्ही।  
अनपायनी भगति प्रभु दीन्ही॥
</details>

<details><summary>अनुवाद (हिन्दी)</summary>

ती तपस्विनी स्वतः श्रीरघुनाथांकडे गेली. तिने जाऊन प्रभूंचे चरण धुतले. नतमस्तक होऊन त्यांना विनवणी केली. तेव्हा प्रभूंनी तिला आपली अढळ भक्ती दिली.॥ ४॥
</details>

### दोहा


<details><summary>मूल (दोहा)</summary>

बदरीबन कहुँ सो गई प्रभु अग्या धरि सीस।  
उर धरि राम चरन जुग जे बंदत अज ईस॥ २५॥
</details>

<details><summary>अनुवाद (हिन्दी)</summary>

तिने प्रभूंची आज्ञा शिरोधार्य मानली आणि ब्रह्मदेव व महादेव श्रीरामांच्या ज्या चरणांना वंदन करतात, ते चरण हृदयी धरून ती तपस्विनी स्वयंप्रभा बदरिकाश्रमाला गेली.॥ २५॥
</details>

<details><summary>मूल (चौपाई)</summary>

इहाँ बिचारहिं कपि मन माहीं।  
बीती अवधि काज कछु नाहीं॥  
सब मिलि कहहिं परस्पर बाता।  
बिनु सुधि लएँ करब का भ्राता॥
</details>

<details><summary>अनुवाद (हिन्दी)</summary>

इकडे वानरगणांच्या मनात काळजी वाटत होती की, एकमहिन्याचा काळ लोटला, परंतु अद्याप काम झाले नाही. ते एकमेकांशी बोलू लागले की, ‘हे बंधू, आता सीतेची वार्ता कळल्याविना परत जाऊन तरी काय करणार?’॥ १॥
</details>

<details><summary>मूल (चौपाई)</summary>

कह अंगद लोचन भरि बारी।  
दुहुँ प्रकार भइ मृत्यु हमारी॥  
इहाँ न सुधि सीता कै पाई।  
उहाँ गएँ मारिहि कपिराई॥
</details>

<details><summary>अनुवाद (हिन्दी)</summary>

अंगद डोळ्यांत पाणी आणून म्हणाला की, ‘दोन्हीकडून आमचे मरण ओढवले आहे. इथे तर सीतेची गंधवार्ता नाही आणि तिथे गेल्यावर वानरराज सुग्रीव ठार करील.॥ २॥
</details>

<details><summary>मूल (चौपाई)</summary>

पिता बधे पर मारत मोही।  
राखा राम निहोर न ओही॥  
पुनि पुनि अंगद कह सब पाहीं।  
मरन भयउ कछु संसय नाहीं॥
</details>

<details><summary>अनुवाद (हिन्दी)</summary>

त्याने माझ्या पित्याचा वध झाल्यावरच मला मारले असते. श्रीरामांनी माझे रक्षण केले, त्यात सुग्रीवाने काही उपकार केलेले नाहीत.’ अंगद सर्वांना सांगत होता की, आता मरण ओढवले आहे; यात काही शंका नाही.॥ ३॥
</details>

<details><summary>मूल (चौपाई)</summary>

अंगद बचन सुनत कपि बीरा।  
बोलि न सकहिं नयन बह नीरा॥  
छन एक सोच मगन होइ रहे।  
पुनि अस बचन कहत सब भए॥
</details>

<details><summary>अनुवाद (हिन्दी)</summary>

वानरवीर अंगदाचे बोलणे ऐकून घेत होते, पण बोलत नव्हते. त्यांच्या डोळ्यांतून पाणी वाहू लागले. एका क्षणात सर्वजण काळजीत पडले. मग सर्वजण म्हणू लागले,॥ ४॥
</details>

<details><summary>मूल (चौपाई)</summary>

हम सीता कै सुधि लीन्हें बिना।  
नहिं जैहैं जुबराज प्रबीना॥  
अस कहि लवन सिंधु तट जाई।  
बैठे कपि सब दर्भ डसाई॥
</details>

<details><summary>अनुवाद (हिन्दी)</summary>

‘हे सुज्ञ युवराज! आम्ही सीतेचा शोध घेतल्याशिवाय परतणार नाही.’असे म्हणून ते लवणसागराच्या तटावर प्रायोपवेशनासाठी कुश अंथरून बसले.॥ ५॥
</details>

<details><summary>मूल (चौपाई)</summary>

जामवंत अंगद दुख देखी।  
कहीं कथा उपदेस बिसेषी॥  
तात राम कहुँ नर जनि मानहु।  
निर्गुन ब्रह्म अजित अज जानहु॥
</details>

<details><summary>अनुवाद (हिन्दी)</summary>

जांबवानाने अंगदाचे दुःख पाहून खास उपदेशाच्या गोष्टी सांगितल्या. तो म्हणाला, ‘बाळा! श्रीरामांना मनुष्य मानू नकोस. ते निर्गुण ब्रह्म, अजेय आणि अजन्मा आहेत, असे समज.॥ ६॥
</details>

<details><summary>मूल (चौपाई)</summary>

हम सब सेवक अति बड़भागी।  
संतत सगुन ब्रह्म अनुरागी॥
</details>

<details><summary>अनुवाद (हिन्दी)</summary>

आपण निरंतर सगुण ब्रह्म असलेल्या श्रीरामांवर प्रेम करतो. आपण सर्व सेवक मोठे भाग्यवान आहोत.॥ ७॥
</details>

### दोहा


<details><summary>मूल (दोहा)</summary>

निज इच्छाँ प्रभु अवतरइ सुर महि गो द्विज लागि।  
सगुन उपासक संग तहँ रहहिं मोच्छ सब त्यागि॥ २६॥
</details>

<details><summary>अनुवाद (हिन्दी)</summary>

देव, पृथ्वी, गाई व ब्राह्मण यांच्या हितासाठी प्रभू आपल्या इच्छेने जेथे अवतार घेतात, तेथे सगुणोपासक सर्व प्रकारचे मोक्ष सोडून त्यांच्या सेवेसाठी सोबत असतात.’॥ २६॥
</details>

<details><summary>मूल (चौपाई)</summary>

एहि बिधि कथा कहहिं बहु भाँती।  
गिरि कंदराँ सुनी संपाती॥  
बाहेर होइ देखि बहु कीसा।  
मोहि अहार दीन्ह जगदीसा॥
</details>

<details><summary>अनुवाद (हिन्दी)</summary>

अशाप्रकारे जांबवान बऱ्याच गोष्टी सांगत होता. त्याचे हे बोलणे पर्वताच्या गुहेत बसलेल्या संपातीने ऐकले. बाहेर आल्यावर त्याला पुष्कळ वानर दिसले. तेव्हा तो म्हणाला, ‘जगदीश्वराने घरात बसल्या बसल्या पुष्कळसा आहार माझ्यासाठी पाठवून दिला आहे.॥ १॥
</details>

<details><summary>मूल (चौपाई)</summary>

आजु सबहि कहँ भच्छन करऊँ।  
दिन बहु चले अहार बिनु मरऊँ॥  
कबहुँ न मिला भरि उदर अहारा।  
आजु दीन्हि बिधि एकहिं बारा॥
</details>

<details><summary>अनुवाद (हिन्दी)</summary>

आज मी या सर्वांना खाऊन टाकतो. बरेच दिवस मी अन्नाविना मरत होतो. पोटभर भोजन कधी मिळाले नाही. आज विधात्याने एकाच वेळी पुष्कळ भोजन दिले.’॥ २॥
</details>

<details><summary>मूल (चौपाई)</summary>

डरपे गीध बचन सुनि काना।  
अब भा मरन सत्य हम जाना॥  
कपि सब उठे गीध कहँ देखी।  
जामवंत मन सोच बिसेषी॥
</details>

<details><summary>अनुवाद (हिन्दी)</summary>

गिधाडाचे बोलणे ऐकून सर्वजण घाबरले की, आता खरोखरच मरण आले आहे, हे आम्हांला कळले. नंतर त्या गिधाड संपातीला पाहण्यासाठी सर्व वानर थोडे उठून उभे राहिले. जांबवानाला जास्त काळजी वाटू लागली.॥ ३॥
</details>

<details><summary>मूल (चौपाई)</summary>

कह अंगद बिचारि मन माहीं।  
धन्य जटायू सम कोउ नाहीं॥  
राम काज कारन तनु त्यागी।  
हरि पुर गयउ परम बड़भागी॥
</details>

<details><summary>अनुवाद (हिन्दी)</summary>

अंगद मनात विचार करून म्हणाला, ‘अहाहा! जटायूसारखा धन्य कोणी नाही. श्रीरामांच्या कार्यासाठी त्याने देहत्याग केला. तो परम भाग्यवान भगवंतांच्या परमधामी गेला.’॥ ४॥
</details>

<details><summary>मूल (चौपाई)</summary>

सुनि खग हरष सोक जुत बानी।  
आवा निकट कपिन्ह भय मानी॥  
तिन्हहि अभय करि पूछेसि जाई।  
कथा सकल तिन्ह ताहि सुनाई॥
</details>

<details><summary>अनुवाद (हिन्दी)</summary>

हे हर्ष व शोकयुक्त बोलणे ऐकून संपाती वानरांच्या जवळ आला. वानर घाबरून गेले. त्यांना अभय देऊन जवळ येऊन त्याने जटायूचा वृत्तांत विचारला. तेव्हा वानरांनी सर्व हकिगत त्याला सांगितली.॥ ५॥
</details>

<details><summary>मूल (चौपाई)</summary>

सुनि संपाति बंधु कै करनी।  
रघुपति महिमा बहुबिधि बरनी॥
</details>

<details><summary>अनुवाद (हिन्दी)</summary>

बंधू जटायूची अद्भुत कामगिरी ऐकून संपातीने अनेक प्रकारे श्रीरघुनाथांचा महिमा वर्णन केला.॥ ६॥
</details>

### दोहा


<details><summary>मूल (दोहा)</summary>

मोहि लै जाहु सिंधुतट देउँ तिलांजलि ताहि।  
बचन सहाइ करबि मैं पैहहु खोजहु जाहि॥ २७॥
</details>

<details><summary>अनुवाद (हिन्दी)</summary>

तो म्हणाला, ‘मला समुद्रकिनारी घेऊन चला. मी जटायूला तिलांजली देतो. या सेवेबद्दल मी तुम्हांला सीतेचा ठावठिकाणा सांगून मदत करीन. जिला तुम्ही शोधत आहात, ती तुम्हांला भेटेल.’॥ २७॥
</details>

<details><summary>मूल (चौपाई)</summary>

अनुज क्रिया करि सागर तीरा।  
कहि निज कथा सुनहु कपि बीरा॥  
हम द्वौ बंधु प्रथम तरुनाई।  
गगन गए रबि निकट उड़ाई॥
</details>

<details><summary>अनुवाद (हिन्दी)</summary>

समुद्रकिनाऱ्यावर संपातीने आपला भाऊ जटायू याचे श्राद्धादी कर्म केले आणि तो स्वतःची हकिगत सांगू लागला, ‘हे वीर वानरांनो, आम्ही दोघे भाऊ नवतारुण्यात एकदा आकाशात उडून सूर्याजवळ पोहोचलो.॥ १॥
</details>

<details><summary>मूल (चौपाई)</summary>

तेज न सहि सक सो फिरि आवा।  
मैं अभिमानी रबि निअरावा॥  
जरे पंख अति तेज अपारा।  
परेउँ भूमि करि घोर चिकारा॥
</details>

<details><summary>अनुवाद (हिन्दी)</summary>

जटायू ते तेज सहन करू शकला नाही, म्हणून तो परत आला. परंतु मी गर्विष्ठ होतो, म्हणून सूर्याजवळ गेलो. सूर्याच्या अत्यंत अपार तेजामुळे माझे पंख जळून गेले. मी जोराने किंचाळून जमिनीवर पडलो.॥ २॥
</details>

<details><summary>मूल (चौपाई)</summary>

मुनि एक नाम चंद्रमा ओही।  
लागी दया देखि करि मोही॥  
बहु प्रकार तेहिं ग्यान सुनावा।  
देहजनित अभिमान छड़ावा॥
</details>

<details><summary>अनुवाद (हिन्दी)</summary>

तेथे चंद्रमा नावाचे एक मुनी होते. मला पाहून त्यांना दया आली. त्यांनी मला पुष्कळ ज्ञानोपदेश दिला आणि माझा देहजनित अभिमान दूर केला.॥ ३॥
</details>

<details><summary>मूल (चौपाई)</summary>

त्रेताँ ब्रह्म मनुज तनु धरिही।  
तासु नारि निसिचर पति हरिही॥  
तासु खोज पठइहि प्रभु दूता।  
तिन्हहि मिलें तैं होब पुनीता॥
</details>

<details><summary>अनुवाद (हिन्दी)</summary>

ते म्हणाले, ‘त्रेतायुगात प्रत्यक्ष परब्रह्म मनुष्यशरीर धारण करणार आहे. त्यांच्या स्त्रीला राक्षसांचा राजा हरण करून नेईल. तिच्या शोधासाठी प्रभू दूत पाठवतील. ते दूत भेटल्यावर तू पवित्र होशील,॥ ४॥
</details>

<details><summary>मूल (चौपाई)</summary>

जमिहहिं पंख करसि जनि चिंता।  
तिन्हहि देखाइ देहेसु तैं सीता॥  
मुनि कइ गिरा सत्य भइ आजू।  
सुनि मम बचन करहु प्रभु काजू॥
</details>

<details><summary>अनुवाद (हिन्दी)</summary>

आणि तुला पंख फुटतील, चिंता करू नकोस. तू त्यांना सीतेचा पत्ता दे.’ मुनींची वाणी आज खरी ठरली. आता माझे बोलणे ऐकून तुम्ही प्रभूंचे काम करा.॥ ५॥
</details>

<details><summary>मूल (चौपाई)</summary>

गिरि त्रिकूट ऊपर बस लंका।  
तहँ रह रावन सहज असंका॥  
तहँ असोक उपबन जहँ रहई।  
सीता बैठि सोच रत अहई॥
</details>

<details><summary>अनुवाद (हिन्दी)</summary>

त्रिकूट पर्वतावर लंका वसलेली आहे. तेथे स्वभावतःच निर्भय असलेला रावण रहातो. तेथे अशोक नावाचे उपवन आहे. तेथे सीता रहाते. ती यावेळी मोठॺा काळजीत बसली आहे.॥ ६॥
</details>

## समुद्र ओलांडण्याचा सल्ला, जांबवानकडून हनुमान प्रशंसा, श्रीरामगुणांचे माहात्म्य


### दोहा


<details><summary>मूल (दोहा)</summary>

मैं देखउँ तुम्ह नाहीं गीधहि दृष्टि अपार।  
बूढ़ भयउँ न त करतेउँ कछुक सहाय तुम्हार॥ २८॥
</details>

<details><summary>अनुवाद (हिन्दी)</summary>

मी तिला पाहू शकतो, तुम्ही पाहू शकणार नाही, कारण गिधाडाची नजर फार लांब जाते. काय करू? मी म्हातारा झालो आहे, नाही तर तुम्हांला थोडीशी तरी मदत नक्की केली असती.॥ २८॥
</details>

<details><summary>मूल (चौपाई)</summary>

जो नाघइ सत जोजन सागर।  
करइ सो राम काज मति आगर॥  
मोहि बिलोकि धरहु मन धीरा।  
राम कृपाँ कस भयउ सरीरा॥
</details>

<details><summary>अनुवाद (हिन्दी)</summary>

जो शंभर योजने- (चारशे कोस) विस्तार असलेला समुद्र उल्लंघन करू शकेल आणि बुद्धिमान असेल, तोच श्रीरामांचे कार्य पार पाडू शकेल. निराश न होता माझ्याकडे पाहून धीर धरा. बघा, श्रीरामांच्या कृपेमुळे पहाता पहाता माझे शरीर कसे झाले.’॥ १॥
</details>

<details><summary>मूल (चौपाई)</summary>

पापिउ जा कर नाम सुमिरहीं।  
अति अपार भवसागर तरहीं॥  
तासु दूत तुम्ह तजि कदराई।  
राम हृदयँ धरि करहु उपाई॥
</details>

<details><summary>अनुवाद (हिन्दी)</summary>

पापीसुद्धा ज्यांचे नामस्मरण करताच अत्यंत अपार भवसागर तरून जातात, त्यांचे तुम्ही दूत आहात. म्हणून भय सोडून श्रीरामांना हृदयात ठेवून काम करा.॥ २॥
</details>

<details><summary>मूल (चौपाई)</summary>

अस कहि गरुड़गीध जब गयऊ।  
तिन्ह कें मन अति बिसमय भयऊ॥  
निज निज बल सब काहूँ भाषा।  
पार जाइ कर संसय राखा॥
</details>

<details><summary>अनुवाद (हिन्दी)</summary>

काकभुशुंडी म्हणतात, ‘हे गरुडा, असे सांगून जेव्हा संपाती निघून गेला, तेव्हा वानरांना फार आश्चर्य वाटले. सर्वजणांनी आपापले सामर्थ्य सांगितले, परंतु सर्वांनी समुद्र उल्लंघून जाण्याविषयी संशय प्रकट केला.’॥ ३॥
</details>

<details><summary>मूल (चौपाई)</summary>

जरठ भयउँ अब कहइ रिछेसा।  
नहिं तन रहा प्रथम बल लेसा॥  
जबहिं त्रिबिक्रम भए खरारी।  
तब मैं तरुन रहेउँ बल भारी॥
</details>

<details><summary>अनुवाद (हिन्दी)</summary>

ऋक्षराज जांबवान म्हणू लागला, ‘मी आता म्हातारा झालो आहे. शरीरामध्ये पूर्वीचे बळ थोडेसुद्धा राहिले नाही. जेव्हा श्रीराम यांनी वामनावतार घेतला होता, तेव्हा मी तरुण होतो व माझ्यामध्ये पुष्कळ बळ होते.॥ ४॥
</details>

### दोहा


<details><summary>मूल (दोहा)</summary>

बलि बाँधत प्रभु बाढ़ेउ सो तनु बरनि न जाइ।  
उभय घरी महँ दीन्हीं सात प्रदच्छिन धाइ॥ २९॥
</details>

<details><summary>अनुवाद (हिन्दी)</summary>

बळीला बांधून प्रभू एवढे वाढले की, त्या शरीराचे वर्णन करता येत नाही. परंतु मी दोन घटकातच धावत धावत त्यांच्या देहाला सात प्रदक्षिणा घातल्या.’॥ २९॥
</details>

<details><summary>मूल (चौपाई)</summary>

अंगद कहइ जाउँ मैं पारा।  
जियँ संसय कछु फिरती बारा॥  
जामवंत कह तुम्ह सब लायक।  
पठइअ किमि सबही कर नायक॥
</details>

<details><summary>अनुवाद (हिन्दी)</summary>

अंगद म्हणाला, ‘मी पलीकडे जाईन, परंतु परत येता येईल की नाही, अशी मनात शंका आहे.’ जांबवान म्हणाला, ‘तू सर्व प्रकारे योग्य आहेस, परंतु तू सर्वांचा नेता आहेस. तुला कसे पाठविता येईल?’॥ १॥
</details>

<details><summary>मूल (चौपाई)</summary>

कहइ रीछपति सुनु हनुमाना।  
का चुप साधि रहेहु बलवाना॥  
पवन तनय बल पवन समाना।  
बुधि बिबेक बिग्यान निधाना॥
</details>

<details><summary>अनुवाद (हिन्दी)</summary>

ऋक्षराज जांबवानाने हनुमानाला म्हटले, ‘हे हनुमाना, हे बलवाना, तू का गप्प आहेस? तू वायू पुत्र आहेस आणि बळामध्येवायूसमानच आहेस. तू बुद्धी, विवेक व विज्ञानाची खाण आहेस.॥ २॥
</details>

<details><summary>मूल (चौपाई)</summary>

कवन सो काज कठिन जग माहीं।  
जो नहिं होइ तात तुम्ह पाहीं॥  
राम काज लगि तव अवतारा।  
सुनतहिं भयउ पर्बताकारा॥
</details>

<details><summary>अनुवाद (हिन्दी)</summary>

जगात असे कोणते कठीण काम आहे की, बाबा रे, जे तुझ्याकडून होऊ शकणार नाही? श्रीरामांच्या कार्यासाठीच तुझा अवतार झाला आहे.’ हे ऐकताच हनुमान पर्वताच्या आकारासारखा विशाल झाला.॥ ३॥
</details>

<details><summary>मूल (चौपाई)</summary>

कनक बरन तन तेज बिराजा।  
मानहुँ अपर गिरिन्ह कर राजा॥  
सिंहनाद करि बारहिं बारा।  
लीलहिं नाघउँ जलनिधि खारा॥
</details>

<details><summary>अनुवाद (हिन्दी)</summary>

त्याचा सोन्यासारखा रंग होता. शरीरावर तेज शोभत होते, जणू दुसरा पर्वतांचा राजा सुमेरू होता. हनुमानाने वारंवार सिंहनाद करून म्हटले, ‘मी या खाऱ्या समुद्राला लीलया उल्लंघून जाईन.॥ ४॥
</details>

<details><summary>मूल (चौपाई)</summary>

सहित सहाय रावनहि मारी।  
आनउँ इहाँ त्रिकूट उपारी॥  
जामवंत मैं पूँछउँ तोही।  
उचित सिखावनु दीजहु मोही॥
</details>

<details><summary>अनुवाद (हिन्दी)</summary>

मी रावणाला त्याच्या सहाय्यकांसह ठार मारून त्रिकूट पर्वत उपटून येथे घेऊन येऊ शकतो. हे जांबवाना, मी तुला विचारतो की, मला काय करायचे आहे, ते सांग.’॥ ५॥
</details>

<details><summary>मूल (चौपाई)</summary>

एतना करहु तात तुम्ह जाई।  
सीतहि देखि कहहु सुधि आई॥  
तब निज भुज बल राजिवनैना।  
कौतुक लागि संग कपि सेना॥
</details>

<details><summary>अनुवाद (हिन्दी)</summary>

जांबवान म्हणाला, ‘हे हनुमंता, तू इतकेच कर की, सीतेला पाहून परत ये आणि बातमी सांग. नंतर कमलनयन श्रीराम आपल्या बाहुबलाने राक्षसांचा संहार करून सीतेला घेऊन येतील. लीला म्हणून ते वानरांची सेना बरोबर घेतील.॥ ६॥
</details>

### छंद


<details><summary>मूल (दोहा)</summary>

कपि सेन संग सँघारि निसिचर रामु सीतहि आनिहैं।  
त्रैलोक पावन सुजसु सुर मुनि नारदादि बखानिहैं॥  
जो सुनत गावत कहत समुझत परम पद नर पावई।  
रघुबीर पद पाथोज मधुकर दास तुलसी गावई॥
</details>

<details><summary>अनुवाद (हिन्दी)</summary>

वानरांची सेना बरोबर घेऊन, राक्षसांचा संहार करून श्रीराम सीतेला घेऊन येतील. मग देव आणि नारदादी मुनी तिन्ही लोकांना पवित्र करणाऱ्या त्यांच्या सुंदर कीर्तीचे वर्णन करतील. ते ऐकून, गाऊन, सांगून व समजून घेऊन मनुष्य परम पद प्राप्त करतील. श्रीरघुवीरांच्या चरण-कमलांवरील भ्रमर बनून तुलसीदास ती कीर्ती गात आहे.
</details>

### दोहा


<details><summary>मूल (दोहा)</summary>

भव भेषज रघुनाथ जसु सुनहिं जे नर अरु नारि।  
तिन्ह कर सकल मनोरथ सिद्ध करहिं त्रिसिरारि॥ ३०(क)॥
</details>

<details><summary>अनुवाद (हिन्दी)</summary>

श्रीरघुवीरांची कीर्ती ही जन्म-मरणरूप भव-रोगाची अचूक औषधी आहे. जे स्त्री-पुरुष ती ऐकतील, त्यांचे मनोरथ श्रीराम पूर्ण करतील.॥ ३०(क)॥
</details>

### सोरठा


<details><summary>मूल (दोहा)</summary>

नीलोत्पल तन स्याम काम कोटि सोभा अधिक।  
सो०—सुनिअ तासु गुन ग्राम जासु नाम अघ खग बधिक॥ ३०(ख)॥
</details>

<details><summary>अनुवाद (हिन्दी)</summary>

ज्यांचे नील कमलाप्रमाणे श्यामल शरीर आहे, ज्यांची शोभा कोटॺवधी कामदेवांहून अधिक आहे आणि ज्यांचे नाम हे पापरूपी पक्ष्यांना मारण्यासाठी पारध्यासारखे आहे, त्या श्रीरामांच्या लीला समूहांचे वर्णन ऐकावे.॥ ३०(ख)॥
</details>

## मासपारायण, चोविसावा विश्राम


<details><summary>मूलम् (समाप्तिः)</summary>

इति श्रीमद्रामचरितमानसे सकलकलिकलुषविध्वंसने चतुर्थः सोपानः समाप्तः।  
कलियुगातील समस्त पापांचा नाश करणाऱ्या श्रीरामचरितमानसाचा हा चौथा सोपान समाप्त झाला.  
(किष्किन्धाकाण्ड समाप्त)
</details>

<details><summary>Misc Detail</summary>

॥ श्रीजानकीवल्लभो विजयते॥
</details>

<details><summary>भागसूचना</summary>

श्रीरामचरितमानस (पञ्चम सोपान)
</details>
