+++
title = "३३ नवाह्न पारायण, पहिला विश्राम"

+++
मासपारायण, चौथा विश्राम



## सोरठा


<details open><summary>मूल (दोहा)</summary>

सुनु सुभ कथा भवानि रामचरितमानस बिमल।  
कहा भुसुंडि बखानि सुना बिहग नायक गरुड़॥ १२०(ख)॥
</details>

<details><summary>अनुवाद (हिन्दी)</summary>

‘हे पार्वती, निर्मल ‘रामचरितमानस’ची मंगलमय कथा ऐक. ही काकभुशुंडींनी विस्तारपूर्वक पक्षिराज गरुडाला सांगितली होती.॥ १२०(ख)॥
</details>

<details open><summary>मूल (दोहा)</summary>

सो०—सो संबाद उदार जेहि बिधि भा आगें कहब।  
सुनहु राम अवतार चरित परम सुंदर अनघ॥ १२०(ग)॥
</details>

<details><summary>अनुवाद (हिन्दी)</summary>

तो श्रेष्ठ संवाद कशाप्रकारे झाला, ते मी पुढे सांगतो. आता तू श्रीरामचंद्रांच्या अवताराचे परम सुंदर व पापनाशक चरित्र ऐक.॥ १२०(ग)॥
</details>

<details open><summary>मूल (दोहा)</summary>

हरि गुन नाम अपार कथा रूप अगनित अमित।  
मैं निज मति अनुसार कहउँ उमा सादर सुनहु॥ १२०(घ)॥
</details>

<details><summary>अनुवाद (हिन्दी)</summary>

श्रीहरींचे गुण, नाम, कथा व रूप-हे सर्व अपार, अगणित आणि अनंत आहेत. तरीही हे पार्वती, मी आपल्या बुद्धीनुसार सांगतो, ते आदराने ऐक.॥ १२० (घ)॥
</details>

<details open><summary>मूल (चौपाई)</summary>

सुनु गिरिजा हरिचरित सुहाए।  
बिपुल बिसद निगमागम गाए॥  
हरि अवतार हेतु जेहि होई।  
इदमित्थं कहि जाइ न सोई॥
</details>

<details><summary>अनुवाद (हिन्दी)</summary>

हे पार्वती, ऐक. वेद-शास्त्रांनी श्रीहरींच्या सुंदर, विस्तृत आणि निर्मल चरित्रांचे वर्णन केलेले आहे. ज्या कारणामुळे श्रीहरींचा अवतार होतो, तो ‘फक्त यासाठीच’ असे खात्रीने म्हणता येत नाही.॥ १॥
</details>

<details open><summary>मूल (चौपाई)</summary>

राम अतर्क्य बुद्धि मन बानी।  
मत हमार अस सुनहि सयानी॥  
तदपि संत मुनि बेद पुराना।  
जस कछु कहहिं स्वमति अनुमाना॥
</details>

<details><summary>अनुवाद (हिन्दी)</summary>

हे बुद्धिमती! ऐक. माझ्या मते बुद्धी, मन व वाणीने श्रीरामचंद्रांविषयी तर्क करता येत नाही. तथापि संत, मुनी, वेद आणि पुराणे-हे आपापल्या बुद्धीनुसार जसे काही सांगतात,॥ २॥
</details>

<details open><summary>मूल (चौपाई)</summary>

तस मैं सुमुखि सुनावउँ तोही।  
समुझि परइ जस कारन मोही॥  
जब जब होइ धरम कै हानी।  
बाढ़हिं असुर अधम अभिमानी॥
</details>

<details><summary>अनुवाद (हिन्दी)</summary>

आणि जसे मला समजले आहे, हे सुमुखी, तेच अवताराचे कारण मी सांगतो. जेव्हा जेव्हा धर्माचा ऱ्हास होतो आणि नीच अभिमानी राक्षस वाढतात,॥ ३॥
</details>

<details open><summary>मूल (चौपाई)</summary>

करहिं अनीति जाइ नहिं बरनी।  
सीदहिं बिप्र धेनु सुर धरनी॥  
तब तब प्रभु धरि बिबिध सरीरा।  
हरहिं कृपानिधि सज्जन पीरा॥
</details>

<details><summary>अनुवाद (हिन्दी)</summary>

आणि ते, वर्णन करता येत नाही, असा अन्याय करतात. तसेच ब्राह्मण, गाई, देव आणि पृथ्वी यांना असह्य यातना होतात, तेव्हा तेव्हा ते कृपानिधान प्रभू दिव्य देह धारण करून सज्जनांचे दुःख दूर करतात.॥ ४॥
</details>

## दोहा


<details open><summary>मूल (दोहा)</summary>

असुर मारि थापहिं सुरन्ह राखहिं निज श्रुति सेतु।  
जग बिस्तारहिं बिसद जस राम जन्म कर हेतु॥ १२१॥
</details>

<details><summary>अनुवाद (हिन्दी)</summary>

ते असुरांना ठार मारून देवांची स्थापना करतात, आपल्या (श्वासरूप असलेल्या) वेदांच्या मर्यादेचे रक्षण करतात आणि जगामध्ये आपली उज्ज्वल कीर्ती पसरवितात. श्रीरामचंद्रांच्या अवताराचे हे कारण आहे.॥ १२१॥
</details>

<details open><summary>मूल (चौपाई)</summary>

सोइ जस गाइ भगत भव तरहीं।  
कृपासिंधु जन हित तनु धरहीं॥  
राम जनम के हेतु अनेका।  
परम बिचित्र एक तें एका॥
</details>

<details><summary>अनुवाद (हिन्दी)</summary>

ते यशोगान कर-करून भक्तजन भवसागर तरून जातात. कृपासागर भगवान भक्तांच्या हितासाठी देह धारण करतात. श्रीरामचंद्र्रांची जन्म घेण्याची अनेक कारणे आहेत. ती एकाहून एक विलक्षण आहेत.॥ १॥
</details>

<details open><summary>मूल (चौपाई)</summary>

जनम एक दुइ कहउँ बखानी।  
सावधान सुनु सुमति भवानी॥  
द्वारपाल हरि के प्रिय दोऊ।  
जय अरु बिजय जान सब कोऊ॥
</details>

<details><summary>अनुवाद (हिन्दी)</summary>

हे बुद्धिमती भवानी, त्यांपैकी एक-दोन जन्मांचे वर्णन मी विस्ताराने करतो. तू लक्षपूर्वक ऐक. श्रीहरींचे जय व विजय नावाचे दोन प्रिय द्वारपाल आहेत. त्यांना सर्वजण जाणतात.॥ २॥
</details>

<details open><summary>मूल (चौपाई)</summary>

बिप्र श्राप तें दूनउ भाई।  
तामस असुर देह तिन्ह पाई॥  
कनककसिपु अरु हाटकलोचन।  
जगत बिदित सुरपति मद मोचन॥
</details>

<details><summary>अनुवाद (हिन्दी)</summary>

त्या दोन भावांना सनकादिकांच्या शापाने असुरांचे तामसी देह मिळाले. एकाचे नाव होते हिरण्यकशिपू आणि दुसऱ्याचे हिरण्याक्ष. त्यांनी इंद्राची गुर्मी उतरविली होती, हे सर्व जगाला ठाऊक आहे.॥ ३॥
</details>

<details open><summary>मूल (चौपाई)</summary>

बिजई समर बीर बिख्याता।  
धरि बराह बपु एक निपाता॥  
होइ नरहरि दूसर पुनि मारा।  
जन प्रहलाद सुजस बिस्तारा॥
</details>

<details><summary>अनुवाद (हिन्दी)</summary>

युद्धामध्ये विजय मिळविणारे ते विख्यात वीर होते. यांपैकी हिरण्याक्षाला भगवंतांनी वराहाचे शरीर धारण करून मारले. नंतर हिरण्यकशिपूचा नरसिंह रूप धारण करून वध केला आणि आपला भक्त प्रल्हाद याची उत्तम कीर्ती पसरविली.॥ ४॥
</details>

## दोहा


<details open><summary>मूल (दोहा)</summary>

भए निसाचर जाइ तेइ महाबीर बलवान।  
कुंभकरन रावन सुभट सुर बिजई जग जान॥ १२२॥
</details>

<details><summary>अनुवाद (हिन्दी)</summary>

पुढे ते (दोघे) देवांना जिंकणारे आणि बडे योद्धे असलेले रावण व कुंभकर्ण नावाचे मोठे बलवान व महावीर राक्षस झाले. त्यांना संपूर्ण जग जाणते.॥ १२२॥
</details>

<details open><summary>मूल (चौपाई)</summary>

मुकुत न भए हते भगवाना।  
तीनि जनम द्विज बचन प्रवाना॥  
एक बार तिन्ह के हित लागी।  
धरेउ सरीर भगत अनुरागी॥
</details>

<details><summary>अनुवाद (हिन्दी)</summary>

भगवंतांकडून मारले गेल्यावरही ते दोघे (हिरण्याक्ष व हिरण्यकशिपू) मुक्त झाले नाहीत. कारण ब्राह्मणांच्या शापाचा परिणाम तीन जन्मांचा होता, म्हणून ते मुक्त झाले नाहीत. त्यांना तीन जन्म घ्यावे लागले. तेव्हा भक्तप्रेमी भगवंतांनी त्यांच्या कल्याणासाठी पुन्हा एकदा अवतार घेतला.॥ १॥
</details>

<details open><summary>मूल (चौपाई)</summary>

कस्यप अदिति तहाँ पितु माता।  
दसरथ कौसल्या बिख्याता॥  
एक कलप एहि बिधि अवतारा।  
चरित पवित्र किए संसारा॥
</details>

<details><summary>अनुवाद (हिन्दी)</summary>

त्या अवतारामध्ये कश्यप आणि अदिती हे त्यांचे माता-पिता होते. तेच पुढे दशरथ व कौसल्या या नावाने प्रसिद्ध झाले. एका कल्पात अशाप्रकारे त्यांनी अवतार घेऊन जगामध्ये पवित्र लीला केल्या.॥ २॥
</details>

<details open><summary>मूल (चौपाई)</summary>

एक कलप सुर देखि दुखारे।  
समर जलंधर सन सब हारे॥  
संभु कीन्ह संग्राम अपारा।  
दनुज महाबल मरइ न मारा॥
</details>

<details><summary>अनुवाद (हिन्दी)</summary>

एका कल्पात जलंधर दैत्याकडून पराजित झाल्यामुळे सर्व देव दुःखी झालेले पाहून शिवांनी त्याच्याशी घनघोर युद्ध केले, परंतु तो महाबली दैत्य मारूनही मरत नव्हता.॥ ३॥
</details>

<details open><summary>मूल (चौपाई)</summary>

परम सती असुराधिप नारी।  
तेहिं बल ताहि न जितहिं पुरारी॥
</details>

<details><summary>अनुवाद (हिन्दी)</summary>

त्या दैत्यराजाची पत्नी मोठी पतिव्रता होती. तिच्या प्रतापामुळे त्रिपुरासुरासारख्या अजेय शत्रूचा नाश करणारे शिवसुद्धा त्याला जिंकू शकले नाहीत.॥ ४॥
</details>

## दोहा


<details open><summary>मूल (दोहा)</summary>

छल करि टारेउ तासु ब्रत प्रभु सुर कारज कीन्ह।  
जब तेहिं जानेउ मरम तब श्राप कोप करि दीन्ह॥ १२३॥
</details>

<details><summary>अनुवाद (हिन्दी)</summary>

तेव्हा प्रभूने कपटाने तिच्या पातिव्रत्याचा भंग करून देवांचे काम फत्ते केले. जेव्हा तिला हे रहस्य समजले, तेव्हा तिने रागाने भगवंतांना शाप दिला.॥ १२३॥
</details>

<details open><summary>मूल (चौपाई)</summary>

तासु श्राप हरि दीन्ह प्रमाना।  
कौतुकनिधि कृपाल भगवाना॥  
तहाँ जलंधर रावन भयऊ।  
रन हति राम परम पद दयऊ॥
</details>

<details><summary>अनुवाद (हिन्दी)</summary>

लीलाधर कृपाळू हरिंनी त्या स्त्रीचा शाप प्रमाण मानून स्वीकारला. तोच जलंधर त्या कल्पामध्ये रावण झाला. त्याला श्रीरामचंद्रांनी युद्धात मारून परमपद दिले.॥ १॥
</details>

<details open><summary>मूल (चौपाई)</summary>

एक जनम कर कारन एहा।  
जेहि लगि राम धरी नरदेहा॥  
प्रति अवतार कथा प्रभु केरी।  
सुनु मुनि बरनी कबिन्ह घनेरी॥
</details>

<details><summary>अनुवाद (हिन्दी)</summary>

एका जन्माचे हे कारण होते. त्यासाठी श्रीरामांनी मनुष्यदेह धारण केला. हे भरद्वाज मुनी, ऐका. प्रभूंच्या प्रत्येक अवताराची कथा कवींनी नानाप्रकारे वर्णन केलेली आहे.॥ २॥
</details>

<details open><summary>मूल (चौपाई)</summary>

नारद श्राप दीन्ह एक बारा।  
कलप एक तेहि लगि अवतारा॥  
गिरिजा चकित भईं सुनि बानी।  
नारद बिष्नुभगत पुनि ग्यानी॥
</details>

<details><summary>अनुवाद (हिन्दी)</summary>

एकदा नारदांनी शाप दिला, म्हणून त्यासाठी एका कल्पात भगवंतांचा अवतार झाला.’ ही गोष्ट ऐकून पार्वती मोठी चकित झाली. (आणि ती म्हणाली) ‘नारद तर विष्णुभक्त आणि ज्ञानी आहेत.॥ ३॥
</details>

<details open><summary>मूल (चौपाई)</summary>

कारन कवन श्राप मुनि दीन्हा।  
का अपराध रमापति कीन्हा॥  
यह प्रसंग मोहि कहहु पुरारी।  
मुनि मन मोह आचरज भारी॥
</details>

<details><summary>अनुवाद (हिन्दी)</summary>

मग नारद मुनींनी भगवंतांना का शाप दिला? लक्ष्मीपती भगवंतांनी त्यांचा काय अपराध केला होता? हे नाथ! ती कथा मला सांगा. नारदमुनींच्या मनातही मोह उत्पन्न झाला, ही मोठी आश्चर्याची गोष्ट आहे!’॥ ४॥
</details>

## दोहा


<details open><summary>मूल (दोहा)</summary>

बोले बिहसि महेस तब ग्यानी मूढ़ न कोइ।  
जेहि जस रघुपति करहिं जब सो तस तेहि छन होइ॥ १२४ (क)॥
</details>

<details><summary>अनुवाद (हिन्दी)</summary>

तेव्हा महादेव हसत-हसत म्हणाले, ‘कोणी ज्ञानी नाही, आणि मूर्खही नाही. श्रीरघुनाथ ज्याला जसे बनवितात, त्याक्षणी तो तसा बनतो.’॥ १२४(क)॥
</details>

## सोरठा


<details open><summary>मूल (दोहा)</summary>

कहउँ राम गुन गाथ भरद्वाज सादर सुनहु।  
भव भंजन रघुनाथ भजु तुलसी तजि मान मद॥ १२४(ख)॥
</details>

<details><summary>अनुवाद (हिन्दी)</summary>

(याज्ञवल्क्य म्हणतात-) ‘हे भरद्वाज, मी श्रीरामचंद्रांच्या गुणांची कथा सांगतो, ती तुम्ही आदराने ऐका.’ तुलसीदास म्हणतात, ‘मान व मद सोडून जन्म-मृत्यूचा नाश करणाऱ्या श्रीरामांना भजा.’॥ १२४(ख)॥
</details>

<details open><summary>मूल (चौपाई)</summary>

हिमगिरि गुहा एक अति पावनि।  
बह समीप सुरसरी सुहावनि॥  
आश्रम परम पुनीत सुहावा।  
देखि देवरिषि मन अति भावा॥
</details>

<details><summary>अनुवाद (हिन्दी)</summary>

हिमालय पर्वतामध्ये एक मोठी पवित्र गुहा होती. तिच्या जवळूनच सुंदर गंगा वाहात होती. तो परम पवित्र आश्रम पाहून नारदांच्या मनाला अतिशय आनंद झाला.॥ १॥
</details>

<details open><summary>मूल (चौपाई)</summary>

निरखि सैल सरि बिपिन बिभागा।  
भयउ रमापति पद अनुरागा॥  
सुमिरत हरिहि श्राप गति बाधी।  
सहज बिमल मन लागि समाधी॥
</details>

<details><summary>अनुवाद (हिन्दी)</summary>

पर्वत, नदी आणि वनाचे (सुंदर) विभाग पाहून नारदांना लक्ष्मीकांत भगवंतांविषयी प्रेम वाटू लागले. भगवंतांचे स्मरण करताच त्यांच्या (नारदांच्या) शापाची गती (दक्ष प्रजापतीने नारदांना शाप दिला होता, म्हणून ते एका जागी थांबू शकत नव्हते.) थांबली आणि त्यांचे मन स्वभावतःच निर्मळ असल्यामुळे त्यांची समाधी लागली.॥ २॥
</details>

<details open><summary>मूल (चौपाई)</summary>

मुनि गति देखि सुरेस डेराना।  
कामहि बोलि कीन्ह सनमाना॥  
सहित सहाय जाहु मम हेतू।  
चलेउ हरषि हियँ जलचरकेतू॥
</details>

<details><summary>अनुवाद (हिन्दी)</summary>

नारदांची स्थिती पाहून देवराज इंद्र घाबरला. त्याने कामदेवाला बोलावून त्याचा आदर-सत्कार केला, (आणि म्हटले) ‘माझ्याकल्याणासाठी तू आपल्या साहाय्यकांच्यासह (नारदांची समाधी भंग करण्यास) जा.’ (हे ऐकून) कामदेव मनात प्रसन्न होऊन निघाला.॥ ३॥
</details>

<details open><summary>मूल (चौपाई)</summary>

सुनासीर मन महुँ असि त्रासा।  
चहत देवरिषि मम पुर बासा॥  
जे कामी लोलुप जग माहीं।  
कुटिल काक इव सबहि डेराहीं॥
</details>

<details><summary>अनुवाद (हिन्दी)</summary>

इंद्राच्या मनात भीती वाटत होती की, देवर्षी नारदांना माझ्या पुरी (अमरावती) चे राज्य हवे आहे. जगामध्ये जे कामी व लोभी असतात, ते दुष्ट कावळॺाप्रमाणे सर्वांना घाबरतात.॥ ४॥
</details>

## दोहा


<details open><summary>मूल (दोहा)</summary>

सूख हाड़ लै भाग सठ स्वान निरखि मृगराज।  
छीनि लेइ जनि जान जड़ तिमि सुरपतिहि न लाज॥ १२५॥
</details>

<details><summary>अनुवाद (हिन्दी)</summary>

ज्याप्रमाणे मूर्ख कुत्रा सिंहाला पाहून वाळलेले हाड तोंडात धरून पळत सुटतो. त्या मूर्खाला वाटते की, आपले हाडूक सिंह पळवून नेईल, त्याप्रमाणे इंद्राला (नारद आपले राज्य हिरावून घेतील, असा विचार करताना) लाज वाटली नाही.॥ १२५॥
</details>

<details open><summary>मूल (चौपाई)</summary>

तेहि आश्रमहिं मदन जब गयऊ।  
निज मायाँ बसंत निरमयऊ॥  
कुसुमित बिबिध बिटप बहुरंगा।  
कूजहिं कोकिल गुंजहिं भृंगा॥
</details>

<details><summary>अनुवाद (हिन्दी)</summary>

जेव्हा कामदेव त्या आश्रमात गेला, तेव्हा त्याने आपल्या मायेने तेथे वसंतऋतू उत्पन्न केला. त्यामुळे नानातऱ्हेच्या वृक्षांवर रंगीबेरंगी फुले उमलली. त्यांच्यावर बसून कोकिळा कुहूकुहू करू लागल्या आणि भ्रमर गुंजारव करू लागले.॥ १॥
</details>

<details open><summary>मूल (चौपाई)</summary>

चली सुहावनि त्रिबिध बयारी।  
काम कृसानु बढ़ावनिहारी॥  
रंभादिक सुरनारि नबीना।  
सकल असमसर कला प्रबीना॥
</details>

<details><summary>अनुवाद (हिन्दी)</summary>

कामाग्नी भडकविणाऱ्या तीन प्रकारच्या (शीतल, मंद व सुगंधी) हवेच्या लहरी वाहू लागल्या. रंभा इत्यादी कामकलेमध्ये निपुण असलेल्या सर्व नवयौवना देवांगना-॥ २॥
</details>

<details open><summary>मूल (चौपाई)</summary>

करहिं गान बहु तान तरंगा।  
बहुबिधि क्रीड़हिं पानि पतंगा॥  
देखि सहाय मदन हरषाना।  
कीन्हेसि पुनि प्रपंच बिधि नाना॥
</details>

<details><summary>अनुवाद (हिन्दी)</summary>

अनेक प्रकारच्या ताना घेत गाऊ लागल्या आणि हातात चेंडू घेऊन नाना प्रकारचे खेळ खेळू लागल्या. कामदेव आपल्या या साहाय्यकांना पाहून प्रसन्न झाला आणि त्याने नाना प्रकारचे माया-जाल पसरविले.॥ ३॥
</details>

<details open><summary>मूल (चौपाई)</summary>

काम कला कछु मुनिहि न ब्यापी।  
निज भयँ डरेउ मनोभव पापी॥  
सीम कि चाँपि सकइकोउ तासू।  
बड़ रखवार रमापति जासू॥
</details>

<details><summary>अनुवाद (हिन्दी)</summary>

परंतु कामदेवाची कोणतीही कला मुनींवर प्रभाव टाकू शकली नाही. तेव्हा तो पापी कामदेव स्वतःच्या नाशाच्या भीतीने घाबरून गेला. लक्ष्मीपती भगवंत ज्याचे रक्षक असतील त्याची धर्ममर्यादा कोण भंग करू शकेल बरे?॥ ४॥
</details>

## दोहा


<details open><summary>मूल (दोहा)</summary>

सहित सहाय सभीत अति मानि हारि मन मैन।  
गहेसि जाइ मुनि चरन तब कहि सुठि आरत बैन॥ १२६॥
</details>

<details><summary>अनुवाद (हिन्दी)</summary>

तेव्हा कामदेवाने फार घाबरून व मनात पराजय मान्य करून आपल्या सहकाऱ्यांसह मोठॺा दीनतेने मुनींचे पाय धरले.॥ १२६॥
</details>

<details open><summary>मूल (चौपाई)</summary>

भयउ न नारद मन कछु रोषा।  
कहि प्रिय बचन काम परितोषा॥  
नाइ चरन सिरु आयसु पाई।  
गयउ मदन तब सहित सहाई॥
</details>

<details><summary>अनुवाद (हिन्दी)</summary>

नारदांना मुळीच राग आला नाही. त्यांनी गोड शब्दांत कामदेवाचे समाधान केले. तेव्हा मुनींच्या चरणी मस्तक ठेवून व त्यांची आज्ञा घेऊन आपल्या सहकाऱ्यांसह तो परत गेला.॥ १॥
</details>

<details open><summary>मूल (चौपाई)</summary>

मुनि सुसीलता आपनि करनी।  
सुरपति सभाँ जाइ सब बरनी॥  
सुनि सब कें मन अचरजु आवा।  
मुनिहि प्रसंसि हरिहि सिरु नावा॥
</details>

<details><summary>अनुवाद (हिन्दी)</summary>

देवराज इंद्राच्या सभेत जाऊन त्याने मुनींचे शील आणि आपले कर्तृत्व सांगितले. ते ऐकून सर्वांना आश्चर्य वाटले आणि त्यांनी मुनींची प्रशंसा करीत श्रीहरींना नमन केले.॥ २॥
</details>

<details open><summary>मूल (चौपाई)</summary>

तब नारद गवने सिव पाहीं।  
जिता काम अहमिति मन माहीं॥  
मार चरित संकरहि सुनाए।  
अतिप्रिय जानि महेस सिखाए॥
</details>

<details><summary>अनुवाद (हिन्दी)</summary>

मग नारद श्रीशिवांच्याकडे गेले. त्यांच्या मनात अहंकार उत्पन्न झाला की, मी कामदेवाला जिंकले. त्यांनी शिवांना कामदेवाची करणी सांगितली. शिवांनी त्यांना आपला आवडता समजून असा उपदेश दिला,॥ ३॥
</details>

<details open><summary>मूल (चौपाई)</summary>

बार बार बिनवउँ मुनि तोही।  
जिमि यह कथा सुनायहु मोही॥  
तिमि जनि हरिहि सुनावहु कबहूँ।  
चलेहुँ प्रसंग दुराएहु तबहूँ॥
</details>

<details><summary>अनुवाद (हिन्दी)</summary>

‘हे मुनी, मी तुम्हांला वारंवार विनंती करतो की, ही कथा तुम्ही मला जशी सांगितली, तशी भगवान श्रीहरींना कधी सांगू नका. बोलण्याच्या ओघात विषय आला तरीही लपवून ठेवा.’॥ ४॥
</details>
