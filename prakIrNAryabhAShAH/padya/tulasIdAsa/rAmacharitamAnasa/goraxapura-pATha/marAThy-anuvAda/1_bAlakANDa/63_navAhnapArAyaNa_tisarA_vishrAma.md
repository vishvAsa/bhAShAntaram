+++
title = "६३ नवाह्नपारायण, तिसरा विश्राम"

+++


<details open><summary>मूल (चौपाई)</summary>

भूप बिलोकि लिए उर लाई।  
बैठे हरषि रजायसु पाई॥  
देखि रामु सब सभा जुड़ानी।  
लोचन लाभ अवधि अनुमानी॥
</details>

<details><summary>अनुवाद (हिन्दी)</summary>

राजांनी त्यांना पहाताच हृदयीशी धरले. त्यानंतर ते आज्ञा होताच आनंदाने आसनांवर बसले. श्रीरामचंद्रांचे दर्शन करणे म्हणजे नेत्रांच्या लाभाची परिसीमा आहे, असे मानून सर्व सभा त्रिविध तापांपासून मुक्त झाली.॥ १॥
</details>

<details open><summary>मूल (चौपाई)</summary>

पुनि बसिष्टु मुनि कौसिकु आए।  
सुभग आसनन्हि मुनि बैठाए॥  
सुतन्ह समेत पूजि पद लागे।  
निरखि रामु दोउ गुर अनुरागे॥
</details>

<details><summary>अनुवाद (हिन्दी)</summary>

नंतर मुनी वसिष्ठ व विश्वामित्र आले. राजांनी त्यांना सुंदर आसनांवर विराजमान केले आणि पुत्रांसमवेत त्यांची पूजा करून त्यांच्या चरणी मस्तक ठेवले. दोन्ही गुरू श्रीरामांना पाहून प्रेम-मुग्ध झाले.॥ २॥
</details>

<details open><summary>मूल (चौपाई)</summary>

कहहिं बसिष्टु धरम इतिहासा।  
सुनहिं महीसु सहित रनिवासा॥  
मुनि मन अगम गाधिसुत करनी।  
मुदित बसिष्ट बिपुल बिधि बरनी॥
</details>

<details><summary>अनुवाद (हिन्दी)</summary>

वसिष्ठ मुनी धर्माचा इतिहास सांगत होते आणि राणीवशासह राजा तो ऐकत होते. मुनींच्या मनालाही जे अगम्य आहे, ते विश्वामित्रांचे कर्तृत्व वसिष्ठांनी आनंदित होऊन अनेक प्रकारे सांगितले.॥ ३॥
</details>

<details open><summary>मूल (चौपाई)</summary>

बोले बामदेउ सब साँची।  
कीरति कलित लोक तिहुँ माची॥  
सुनि आनंदु भयउ सब काहू।  
राम लखन उर अधिक उछाहू॥
</details>

<details><summary>अनुवाद (हिन्दी)</summary>

वामदेव म्हणाले, ‘हे सर्व सत्य आहे. विश्वामित्रांची उज्ज्वल कीर्ती त्रैलोक्यात पसरलेली आहे.’ हे ऐकून सर्वजणांना आनंद वाटला. श्रीराम व लक्ष्मण यांच्या मनाला तर विशेष आनंद झाला.॥ ४॥
</details>

## दोहा


<details open><summary>मूल (दोहा)</summary>

मंगल मोद उछाह नित जाहिं दिवस एहि भाँति।  
उमगी अवध अनंद भरि अधिक अधिक अधिकाति॥ ३५९॥
</details>

<details><summary>अनुवाद (हिन्दी)</summary>

नित्यच मंगल व आनंद यांनी संपन्न उत्सव होत होते. अशा प्रकारे दिवस आनंदात जात होते. अयोध्या आनंदाने परिपूर्ण होऊन ओसंडत होती. आनंद दिवसें दिवस अधिकच वाढत होता.॥ ३५९॥
</details>

<details open><summary>मूल (चौपाई)</summary>

सुदिन सोधि कल कंकन छोरे।  
मंगल मोद बिनोद न थोरे॥  
नित नव सुखु सुर देखि सिहाहीं।  
अवध जन्म जाचहिं बिधि पाहीं॥
</details>

<details><summary>अनुवाद (हिन्दी)</summary>

शुभ मुहूर्तावर लग्नाची कंकणे सोडली. मांगल्य, आनंद व विनोद खूप चालला होता. अशा प्रकारे नित्य नवीन सुख पाहून देवांनाही हेवा वाटत होता आणि ते अयोध्येमध्ये जन्म मिळवा म्हणून ब्रह्मदेवांची विनवणी करीत होते.॥ १॥
</details>

<details open><summary>मूल (चौपाई)</summary>

बिस्वामित्रु चलन नित चहहीं।  
राम सप्रेम बिनय बस रहहीं॥  
दिन दिन सयगुन भूपति भाऊ।  
देखि सराह महामुनिराऊ॥
</details>

<details><summary>अनुवाद (हिन्दी)</summary>

विश्वामित्र मुनी रोजच आपल्या आश्रमाला परतू इच्छित होते, परंतु श्रीरामचंद्रांच्या प्रेमामुळे व विनयामुळे रहात होते. दिवसेंदिवस राजा दशरथांचा प्रेमभाव शतपट वाढत चाललेला पाहून महामुनिराज विश्वामित्र त्यांची वाखाणणी करीत असत.॥ २॥
</details>

<details open><summary>मूल (चौपाई)</summary>

मागत बिदा राउ अनुरागे।  
सुतन्ह समेत ठाढ़ भे आगे॥  
नाथ सकल संपदा तुम्हारी।  
मैं सेवकु समेत सुत नारी॥
</details>

<details><summary>अनुवाद (हिन्दी)</summary>

शेवटी विश्वामित्रांनी जेव्हा निरोप मागितला, तेव्हा राजा प्रेममग्न झाले आणि पुत्रांसमवेत त्यांच्यासमोर उभे राहून म्हणाले, ‘हे नाथ, ही सर्व संपदा तुमची आहे. मी तर स्त्री-पुत्रांसह तुमचा सेवक आहे.॥ ३॥
</details>

<details open><summary>मूल (चौपाई)</summary>

करब सदा लरिकन्ह पर छोहू।  
दरसनु देत रहब मुनि मोहू॥  
अस कहि राउ सहित सुत रानी।  
परेउ चरन मुख आव न बानी॥
</details>

<details><summary>अनुवाद (हिन्दी)</summary>

हे मुनी, मुलांवर नेहमी प्रेम ठेवा आणि मलाही दर्शनाचा लाभ देत रहा.’ असे म्हणून पुत्र व राण्या यांच्यासह राजा दशरथांनी विश्वामित्रांच्या चरणी लोटांगण घातले. भाव-विव्हळ झाल्यामुळे त्यांच्या तोंडून शब्द फुटे ना.॥ ४॥
</details>

<details open><summary>मूल (चौपाई)</summary>

दीन्हि असीस बिप्र बहु भाँती।  
चले न प्रीति रीति कहि जाती॥  
रामु सप्रेम संग सब भाई।  
आयसु पाइ फिरे पहुँचाई॥
</details>

<details><summary>अनुवाद (हिन्दी)</summary>

विश्वामित्र ऋषींनी अनेक आशीर्वाद दिले आणि ते निघाले. प्रीतीची रीत सांगता येत नाही. श्रीराम सर्व भावांना घेऊन प्रेमाने मुनींना पोहोचवून व त्यांची आज्ञा घेऊन परत आले.॥ ५॥
</details>
