+++
title = "४० इन्द्र-बृहस्पति-संवाद"

+++


<details open><summary>मूल (चौपाई)</summary>

देखि प्रभाउ सुरेसहि सोचू।  
जगु भल भलेहि पोच कहुँ पोचू॥  
गुर सन कहेउ करिअ प्रभु सोई।  
रामहि भरतहि भेट न होई॥
</details>

<details><summary>अनुवाद (हिन्दी)</summary>

भरताचे हे प्रेम पाहून इंद्र काळजीत पडला. (आता याच्या प्रेमाला वश होऊन श्रीराम परत न जावोत व आमच्या कार्यात विघ्न न येवो, म्हणजे झाले.) जग चांगल्यासाठी चांगले व वाईटासाठी वाईट असते. इंद्राने गुरू बृहस्पतींना म्हटले की, ‘हे प्रभो, श्रीरामचंद्र व भरत यांची भेट होऊ नये, असा उपाय करा.॥ ४॥
</details>

## दोहा


<details open><summary>मूल (दोहा)</summary>

रामु सँकोची प्रेम बस भरत सपेम पयोधि।  
बनी बात बेगरन चहति करिअ जतनु छलु सोधि॥ २१७॥
</details>

<details><summary>अनुवाद (हिन्दी)</summary>

श्रीरामचंद्र हे भिडस्त आणि प्रेमाला भुलणारे आहेत आणि भरत तर प्रेमाचा समुद्र आहे. सगळे जुळून आलेले विस्कटू पहात आहे. म्हणून काहीतरी कपटी युक्ती शोधून यावर उपाय करा.’॥ २१७॥
</details>

<details open><summary>मूल (चौपाई)</summary>

बचन सुनत सुरगुरु मुसुकाने।  
सहसनयन बिनु लोचन जाने॥  
मायापति सेवक सन माया।  
करइ त उलटि परइ सुरराया॥
</details>

<details><summary>अनुवाद (हिन्दी)</summary>

इंद्राचे बोलणे ऐकताच देवगुरू बृहस्पतींना हसू आले. त्यांना तो हजार डोळ्यांचा (पण ज्ञान-नेत्र नसल्यामुळे) नेत्ररहित (मूर्ख) वाटला. ते म्हणाले, ‘हे देवराज, मायेचे स्वामी असलेल्या श्रीराम-चंद्रांच्या सेवकावर जर कुणी माया केली, तर ती उलटून त्याच्यावरच पडते.॥ १॥
</details>

<details open><summary>मूल (चौपाई)</summary>

तब किछु कीन्ह रामरुख जानी।  
अब कुचालि करि होइहि हानी॥  
सुनु सुरेस रघुनाथ सुभाऊ।  
निज अपराध रिसाहिं न काऊ॥
</details>

<details><summary>अनुवाद (हिन्दी)</summary>

मागील वेळी श्रीरामांचा रोख पाहूनच वनवासाला जाण्याचे कारस्थान रचले होते. परंतु यावेळी दुष्ट चाल खेळल्यास हानीच होईल. हे देवराज, श्रीरामांचा स्वभाव ऐका. ते स्वतःवर केलेल्या अपराधामुळे कधी रागावत नाहीत.॥ २॥
</details>

<details open><summary>मूल (चौपाई)</summary>

जो अपराधु भगत कर करई।  
राम रोष पावक सो जरई॥  
लोकहुँ बेद बिदित इतिहासा।  
यह महिमा जानहिं दुरबासा॥
</details>

<details><summary>अनुवाद (हिन्दी)</summary>

परंतु कुणी त्यांच्या भक्ताचा अपराध केला, तर मात्र श्रीराम क्रोधाग्नीने भडकतात. लोक व वेद यांमध्ये ही गोष्ट प्रसिद्ध आहे. हा महिमा दुर्वासांना माहीत आहे.॥ ३॥
</details>

<details open><summary>मूल (चौपाई)</summary>

भरत सरिस को राम सनेही।  
जगु जप राम रामु जप जेही॥
</details>

<details><summary>अनुवाद (हिन्दी)</summary>

सारे जग श्रीरामांचा जप करोत, परंतु श्रीराम स्वतः ज्याचा जप करतात, त्या भरतासारखा श्रीरामांचा भक्त कोण असणार?॥ ४॥
</details>

## दोहा


<details open><summary>मूल (दोहा)</summary>

मनहुँ न आनिअ अमरपति रघुबर भगत अकाजु।  
अजसु लोक परलोक दुख दिन दिन सोक समाजु॥ २१८॥
</details>

<details><summary>अनुवाद (हिन्दी)</summary>

म्हणून हे देवराज, रघुकुलश्रेष्ठ श्रीरामांच्या भक्ताच्या कार्यात विघ्न आणायचे मनातसुद्धा आणू नका. असे केल्याने या लोकी अपकीर्ती आणि परलोकी दुःख मिळेल आणि शोकाची कारणे दिवसेंदिवस वाढतच जातील.॥ २१८॥
</details>

<details open><summary>मूल (चौपाई)</summary>

सुनु सुरेस उपदेसु हमारा।  
रामहि सेवकु परम पिआरा॥  
मानत सुखु सेवक सेवकाईं।  
सेवक बैर बैरु अधिकाईं॥
</details>

<details><summary>अनुवाद (हिन्दी)</summary>

हे देवराज, आमचा उपदेश ऐका. श्रीरामांना आपला सेवक अत्यंत प्रिय असतो. त्यांना आपल्या सेवकाच्या सेवेमध्ये सुख वाटते आणि सेवकाबरोबर वैर केल्यास ते फार मोठे शत्रुत्व मानतात.॥ १॥
</details>

<details open><summary>मूल (चौपाई)</summary>

जद्यपि सम नहिं रागन रोषू।  
गहहिं न पाप पूनु गुन दोषू॥  
करमप्रधान बिस्व करि राखा।  
जो जस करइ सो तस फलु चाखा॥
</details>

<details><summary>अनुवाद (हिन्दी)</summary>

जरी ते सम आहेत, त्यांच्यामध्ये आसक्ती नाही व रोषही नाही आणि ते कुणाचे पाप-पुण्य आणि गुण-दोषही ग्रहण करीत नाहीत, त्यांनी विश्वामध्ये कर्मालाच प्राधान्य दिले आहे, जो जसे कर्म करतो, त्याला तसेच फळ भोगावे लागते,॥ २॥
</details>

<details open><summary>मूल (चौपाई)</summary>

तदपि करहिं सम बिषम बिहारा।  
भगत अभगत हृदय अनुसारा॥  
अगुन अलेप अमान एकरस।  
रामु सगुन भए भगत पेम बस॥
</details>

<details><summary>अनुवाद (हिन्दी)</summary>

तथापि ते भक्त व अभक्ताच्या भावनेप्रमाणे सम व विषम व्यवहार करतात. (भक्ताला आलिंगन देतील, तर अभक्ताला ठार मारून त्याला तारून नेतील.) गुणरहित, निर्लेप, मानरहित आणि सदा एकरस असलेले भगवान श्रीराम भक्ताच्या प्रेमामुळेच सगुण झालेले आहेत.॥ ३॥
</details>

<details open><summary>मूल (चौपाई)</summary>

राम सदा सेवकरुचि राखी।  
बेद पुरान साधु सुर साखी॥  
असजियँजानि तजहु कुटिलाई।  
करहु भरत पद प्रीति सुहाई॥
</details>

<details><summary>अनुवाद (हिन्दी)</summary>

श्रीरामांना नेहमी आपले भक्त आवडतात. वेद, पुराणे, साधू आणि देव हे यासाठी साक्षीला आहेत. असे जाणून कपट सोडून भरताच्या चरणी मनापासून प्रेम बाळगा.॥ ४॥
</details>

## दोहा


<details open><summary>मूल (दोहा)</summary>

राम भगत परहित निरत पर दुख दुखी दयाल।  
भगत सिरोमनि भरत तें जनि डरपहु सुरपाल॥ २१९॥
</details>

<details><summary>अनुवाद (हिन्दी)</summary>

हे देवराज इंद्रा, श्रीरामचंद्रांचे भक्त नेहमी दुसऱ्याचे हित करण्यात मग्न असतात. ते दुसऱ्यांच्या दुःखाने दुःखी व दयाळू असतात. त्यात भरत हा तर भक्तशिरोमणी आहे. त्याला मुळीच घाबरू नका.॥ २१९॥
</details>

<details open><summary>मूल (चौपाई)</summary>

सत्यसंध प्रभु सुर हितकारी।  
भरत राम आयस अनुसारी॥  
स्वारथबिबस बिकल तुम्ह होहू।  
भरत दोसु नहिं राउर मोहू॥
</details>

<details><summary>अनुवाद (हिन्दी)</summary>

प्रभू श्रीरामचंद्र हे सत्यप्रतिज्ञ व देवांचे हित करणारे आहेत आणि भरत हा श्रीरामांच्या आज्ञेप्रमाणे वागणारा आहे. तुम्ही विनाकारण स्वार्थाचा विचार करून घाबरला आहात. यात भरताचा काही दोष नाही, तुमचा मोहच आहे.’॥ १॥
</details>

<details open><summary>मूल (चौपाई)</summary>

सुनि सुरबर सुरगुरबर बानी।  
भा प्रमोदु मन मिटी गलानी॥  
बरषि प्रसून हरषि सुरराऊ।  
लगे सराहन भरत सुभाऊ॥
</details>

<details><summary>अनुवाद (हिन्दी)</summary>

देवगुरू बृहस्पतींची हितकर वाणी ऐकून इंद्राला मनापासून आनंद झाला आणि त्याची चिंता नाहीशी झाली. तेव्हा आनंदाने त्याने पुष्पवर्षाव करून भरताची प्रशंसा केली.॥ २॥
</details>
