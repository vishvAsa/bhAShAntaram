+++
title = "२९ भरताकडे दूत पाठविणे"

+++


## दोहा


<details open><summary>मूल (दोहा)</summary>

तब बसिष्ठ मुनि समय सम कहि अनेक इतिहास।  
सोक नेवारेउ सबहि कर निज बिग्यान प्रकास॥ १५६॥
</details>

<details><summary>अनुवाद (हिन्दी)</summary>

तेव्हा वसिष्ठांनी प्रसंगानुकूल पूर्वीच्या अनेक गोष्टी सांगून आपल्या विज्ञानाच्या प्रकाशाने सर्वांचे दुःख निवारण केले.॥ १५६॥
</details>

<details open><summary>मूल (चौपाई)</summary>

तेल नावँ भरि नृप तनु राखा।  
दूत बोलाइ बहुरि अस भाषा॥  
धावहु बेगि भरत पहिं जाहू।  
नृप सुधि कतहुँ कहहु जनि काहू॥
</details>

<details><summary>अनुवाद (हिन्दी)</summary>

वसिष्ठांनी दोणीमध्ये तेल भरून राजाचा देह त्यामध्ये ठेवविला. नंतर दूतांना बोलावून त्यांना सांगितले की, ‘तुम्ही लवकर धावत भरताकडे जा. मात्र राजांच्या मृत्यूची वार्ता कुणालाही सांगू नका.॥ १॥
</details>

<details open><summary>मूल (चौपाई)</summary>

एतनेइ कहेहु भरतसन जाई।  
गुर बोलाइ पठयउ दोउ भाई॥  
सुनि मुनि आय सुधा वन धाए।  
चले बेग बर बाजि लजाए॥
</details>

<details><summary>अनुवाद (हिन्दी)</summary>

जाऊन भरताला एवढेच सांगा की, दोघा भावांना गुरुजींनी बोलावले आहे.’ मुनींची आज्ञा होताच दूत दौडू लागले. ते उत्तम प्रकारच्या घोडॺांनाही आपल्या धावण्याच्या गतीने लाजवीत होते.॥ २॥
</details>

<details open><summary>मूल (चौपाई)</summary>

अनरथु अवध अरंभेउ जब तें।  
कुसगुन होहिं भरत कहुँ तब तें॥  
देखहिं राति भयानक सपना।  
जागि करहिं कटु कोटि कलपना॥
</details>

<details><summary>अनुवाद (हिन्दी)</summary>

जेव्हा अयोध्येमध्ये अनर्थ सुरू झाले, तेव्हापासून भरताला अपशकुन होऊ लागले. रात्री त्याला भयंकर स्वप्ने पडत होती आणि जागे झाल्यावर मनात अनेक तऱ्हेचे वाईट वाईट विचार येत होते.॥ ३॥
</details>

<details open><summary>मूल (चौपाई)</summary>

बिप्र जेवाँइ देहिं दिन दाना।  
सिव अभिषेक करहिं बिधि नाना॥  
मागहिं हृदयँ महेस मनाई।  
कुसल मातु पितु परिजन भाई॥
</details>

<details><summary>अनुवाद (हिन्दी)</summary>

अनिष्टाच्या शांतीसाठी तो दररोज ब्राह्मणांना भोजन घालून दाने देत होता. अनेक प्रकारांनी रुद्राभिषेक करीत होता. मनामध्ये श्रीमहादेवांना आळवून माता-पिता, कुटुंबीय व भाऊ यांची खुशाली मागत होता.॥ ४॥
</details>

## दोहा


<details open><summary>मूल (दोहा)</summary>

एहि बिधि सोचत भरत मन धावन पहुँचे आइ।  
गुर अनुसासन श्रवन सुनि चले गनेसु मनाइ॥ १५७॥
</details>

<details><summary>अनुवाद (हिन्दी)</summary>

अशा प्रकारे भरत मनात काळजी करीत होता, एवढॺात दूत पोहोचले. गुरूंची आज्ञा ऐकताच भरत श्रीगणेशाची प्रार्थना करीत निघाला.॥ १५७॥
</details>

<details open><summary>मूल (चौपाई)</summary>

चले समीर बेग हय हाँके।  
नाघत सरित सैल बन बाँके॥  
हृदयँ सोचु बड़ कछु न सोहाई।  
अस जानहिं जियँ जाउँ उड़ाई॥
</details>

<details><summary>अनुवाद (हिन्दी)</summary>

हवेच्या वेगाने धावणाऱ्या घोडॺांना दौडवीत ते बिकट नद्या, पर्वत व जंगले ओलांडत निघाले. त्यांच्या मनात मोठी काळजी वाटत होती, काही सुचत नव्हते. मनात विचार येत होता की, उडून अयोध्येला पोहोचावे.॥ १॥
</details>

<details open><summary>मूल (चौपाई)</summary>

एक निमेष बरष सम जाई।  
एहि बिधि भरत नगर निअराई॥  
असगुन होहिं नगर पैठारा।  
रटहिं कुभाँति कुखेत करारा॥
</details>

<details><summary>अनुवाद (हिन्दी)</summary>

एक एक क्षण वर्षाप्रमाणे जात होता. अशाप्रकारे भरत नगराजवळ पोहोचला. नगरात प्रवेश करताना अपशकुन होऊ लागले. कावळे डावीकडे बसून कर्कशपणे काव काव करीत होते.॥ २॥
</details>

<details open><summary>मूल (चौपाई)</summary>

खर सिआरबोलहिं प्रतिकूला।  
सुनि सुनि होइ भरत मन सूला॥  
श्रीहत सर सरिताबन बागा।  
नगरु बिसेषि भयावनु लागा॥
</details>

<details><summary>अनुवाद (हिन्दी)</summary>

गाढवे व कोल्हे विचित्र आवाज काढत होते. हे सर्व ऐकून भरताचे मन कासावीस झाले होते. तलाव, नद्या, वने, बगीचे हे सर्व कळाहीन झाले होते. नगर फार भयंकर वाटत होते.॥ ३॥
</details>

<details open><summary>मूल (चौपाई)</summary>

खग मृगहयगयजाहिं न जोए।  
राम बियोग कुरोग बिगोए॥  
नगर नारिनरनिपट दुखारी।  
मनहुँ सबन्हि सब संपति हारी॥
</details>

<details><summary>अनुवाद (हिन्दी)</summary>

श्रीरामांच्या वियोगरूपी वाईट रोगाने त्रासलेले पशु-पक्षी, हत्ती-घोडे यांना पहावत नव्हते. नगरातील स्त्री-पुरुष अत्यंत दुःखी झालेले होते. जणू सर्वजण आपली सर्व संपत्ती गमावून बसले होते.॥ ४॥
</details>

## दोहा


<details open><summary>मूल (दोहा)</summary>

पुरजन मिलहिं न कहहिं कछु गवँहिं जोहारहिं जाहिं।  
भरत कुसल पूँछि न सकहिं भय बिषाद मन माहिं॥ १५८॥
</details>

<details><summary>अनुवाद (हिन्दी)</summary>

नगरातील लोक भेटत होते, परंतु काही बोलत नव्हते. गुपचूप प्रणाम करून जात होते. भरतसुद्धा कुणाला खुशाली विचारत नव्हता. कारण त्याच्या मनात भय व विषाद भरला होता.॥ १५८॥
</details>
