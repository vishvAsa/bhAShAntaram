+++
title = "०१ मंगलाचरण"

+++


<details><summary>Misc Detail</summary>

श्लोक
</details>

<details open><summary>मूल (दोहा)</summary>

यस्याङ्के च विभाति भूधरसुता देवापगा मस्तके।  
भाले बालविधुर्गले च गरलं यस्योरसि व्यालराट्।  
सोऽयं भूतिविभूषणः सुरवरः सर्वाधिपः सर्वदा।  
शर्वः सर्वगतः शिवः शशिनिभः श्रीशङ्करः पातु माम्॥ १॥
</details>

<details><summary>अनुवाद (हिन्दी)</summary>

ज्यांच्या अंकावर हिमाचलसुता पार्वती, मस्तकावर गंगा, ललाटावर बालचंद्र, कंठामध्ये हलाहल विष, वक्षःस्थलावर सर्पराज शेष सुशोभित आहे, ते भस्म-विभूषित, देवांमध्ये श्रेष्ठ, सर्वेश्वर, सर्वसंहारक, सर्वव्यापक, कल्याणरूप, चंद्रासमान शुभ्रवर्ण असलेले श्रीशंकर सदा माझे रक्षण करोत.॥ १॥
</details>

<details open><summary>मूल (दोहा)</summary>

प्रसन्नतां या न गताभिषेकतस्तथा न मम्ले वनवासदुःखतः।  
मुखाम्बुजश्री रघुनन्दनस्य मे सदास्तु सा मञ्जुलमङ्गलप्रदा॥ २॥
</details>

<details><summary>अनुवाद (हिन्दी)</summary>

रघुकुलाला आनंद देणाऱ्या श्रीरामचंद्रांच्या मुखारविंदाची जी शोभा राज्याभिषेकाची वार्ता ऐकून प्रसन्नही झाली नाही आणि वनवासाच्या दुःखाने खिन्नही झाली नाही, ती मला सदा सुंदर मांगल्य देणारी होवो.॥२॥
</details>

<details open><summary>मूल (दोहा)</summary>

नीलाम्बुजश्यामलकोमलाङ्गं सीतासमारोपितवामभागम्।  
पाणौ महासायकचारुचापं नमामि रामं रघुवंशनाथम्॥ ३॥
</details>

<details><summary>अनुवाद (हिन्दी)</summary>

ज्यांचे अंग नील कमलासमान श्याम व कोमल आहे, सीतादेवी ज्यांच्या वामांगी विराजमान आहे आणि ज्यांच्या हाती अमोघ बाण व सुंदर धनुष्य आहे, त्या रघुवंशाचे स्वामी श्रीरामचंद्रांना मी नमस्कार करतो.॥ ३॥
</details>

## दोहा


<details open><summary>मूल (दोहा)</summary>

श्रीगुरु चरन सरोज रज निज मनु मुकुरु सुधारि।  
बरनउँ रघुबर बिमल जसु जो दायकु फल चारि॥
</details>

<details><summary>अनुवाद (हिन्दी)</summary>

श्रीगुरूंच्या चरण-कमलांच्या धूळीने मनरूपी दर्पण स्वच्छ करून मी श्रीरघुनाथांच्या निर्मल कीर्तीचे वर्णन करतो. ती धर्म, अर्थ, काम, मोक्ष ही चारी फले प्राप्त करून देणारी आहे.॥
</details>

<details open><summary>मूल (चौपाई)</summary>

जब तें रामु ब्याहि घर आए।  
नित नव मंगल मोद बधाए॥  
भुवन चारिदस भूधर भारी।  
सुकृत मेघ बरषहिं सुख बारी॥
</details>

<details><summary>अनुवाद (हिन्दी)</summary>

श्रीरामचंद्र विवाह करून घरी परतले, तेव्हापासून अयोध्येमध्ये नित्य नवीन मंगल चालले होते आणि आनंदानिमित्त अभिनंदने झडत होती. जणू चौदा लोकरूपी मोठॺा पर्वतांवर पुण्यरूपी मेघ सुखरूपी जलाचा वर्षाव करत होते.॥ १॥
</details>

<details open><summary>मूल (चौपाई)</summary>

रिधि सिधि संपति नदीं सुहाई।  
उमगि अवध अंबुधि कहुँ आई॥  
मनिगन पुर नर नारि सुजाती।  
सुचि अमोल सुंदर सब भाँती॥
</details>

<details><summary>अनुवाद (हिन्दी)</summary>

ऋद्धी-सिद्धी आणि संपत्तिरूपी सुंदर नद्या दुथडी वाहात अयोध्यारूपी समुद्राला येऊन मिळत होत्या. नगरातील स्त्री-पुरुष म्हणजे बहुमोल रत्नांचे समूह होते. जे सर्व प्रकारे पवित्र, अमूल्य आणि सुंदर होते.॥ २॥
</details>

<details open><summary>मूल (चौपाई)</summary>

कहि न जाइ कछु नगर बिभूती।  
जनु एतनिअ बिरंचि करतूती॥  
सब बिधि सब पुर लोग सुखारी।  
रामचंद मुख चंदु निहारी॥
</details>

<details><summary>अनुवाद (हिन्दी)</summary>

नगराचे ऐश्वर्य काही सांगणे शक्य नाही. जणू ब्रह्मदेवांच्या कलाकुसरीची ही परिसीमाच आहे, असे वाटत होते. सर्व नगरनिवासी श्रीरामचंद्रांचा मुखचंद्र पाहून सर्व प्रकारे सुखी होत होते.॥ ३॥
</details>

<details open><summary>मूल (चौपाई)</summary>

मुदित मातु सब सखीं सहेली।  
फलित बिलोकि मनोरथ बेली॥  
राम रूपु गुन सीलु सुभाऊ।  
प्रमुदित होइ देखि सुनि राऊ॥
</details>

<details><summary>अनुवाद (हिन्दी)</summary>

सर्व माता व सख्या या आपल्या मनोरथरूपी वेलींना फळे आल्याचे पाहून आनंदित होत होत्या. श्रीरामांचे रूप, गुण, शील आणि स्वभाव पाहून-ऐकून राजा दशरथ फारच आनंदित होत होते.॥ ४॥
</details>
