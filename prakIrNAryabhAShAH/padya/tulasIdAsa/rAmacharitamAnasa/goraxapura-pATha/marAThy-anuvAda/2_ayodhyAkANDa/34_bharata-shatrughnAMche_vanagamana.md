+++
title = "३४ भरत-शत्रुघ्नांचे वनगमन"

+++


## दोहा


<details open><summary>मूल (दोहा)</summary>

जरउ सो संपति सदन सुखु सुहृद मातु पितु भाइ।  
सनमुख होत जो राम पद करै न सहस सहाइ॥ १८५॥
</details>

<details><summary>अनुवाद (हिन्दी)</summary>

ती संपत्ती, घर, सुख, मित्र, माता-पिता, बंधू हे सर्व जर श्रीरामांच्या चरणी जाण्यास अनेक प्रकारे मदत करीत नसतील, तर ते जळून जावोत.॥ १८५॥
</details>

<details open><summary>मूल (चौपाई)</summary>

घर घर साजहिंबाहन नाना।  
हरषु हृदयँ परभात पयाना॥  
भरत जाइ घर कीन्ह बिचारू।  
नगरु बाजि गज भवन भँडारू॥
</details>

<details><summary>अनुवाद (हिन्दी)</summary>

घरोघरी लोक अनेक प्रकारची वाहने सज्ज करू लागले. सकाळी निघायचे आहे, याचा मनात मोठा आनंद होता. भरताने घरी जाऊन विचार केला की नगर, घोडे, हत्ती, महाल, खजिना इत्यादी,॥ १॥
</details>

<details open><summary>मूल (चौपाई)</summary>

संपति सब रघुपति कै आही।  
जौं बिनु जतन चलौं तजि ताही॥  
तौ परिनाम न मोरि भलाई।  
पाप सिरोमनि साइँ दोहाई॥
</details>

<details><summary>अनुवाद (हिन्दी)</summary>

सारी संपत्ती श्रीरघुनाथांची आहे. तिच्या रक्षणाची व्यवस्था न करता ती तशीच सोडून जाणे, हे परिणामी माझ्या हिताचे नाही. कारण स्वामींचा द्रोह करणे, हे सर्व पापांचा शिरोमणी आहे.॥ २॥
</details>

<details open><summary>मूल (चौपाई)</summary>

करइ स्वामिहितसेवकु सोई।  
दूषन कोटि देइ किन कोई॥  
असबिचारिसुचि सेवक बोले।  
जे सपनेहुँ निज धरम न डोले॥
</details>

<details><summary>अनुवाद (हिन्दी)</summary>

कोणी कितीही वाईट म्हटले तरी जो स्वामीचे हित जपतो, तोच सेवक होय. असा विचार करून भरताने विश्वासातील सेवकांना बोलावले की, जे स्वप्नातसुद्धा आपल्या कर्तव्यापासून कधी ढळले नव्हते.॥ ३॥
</details>

<details open><summary>मूल (चौपाई)</summary>

कहिसबु मरमुधरमुभल भाषा।  
जो जेहि लायक सो तेहिं राखा॥  
करि सबुजतनु राखि रखवारे।  
राम मातु पहिं भरतु सिधारे॥
</details>

<details><summary>अनुवाद (हिन्दी)</summary>

भरताने त्यांना सर्व रहस्य सांगून खरे कर्तव्य काय ते सांगितले. प्रत्येकाला ज्याच्या त्याच्या योग्यतेप्रमाणे कामावर नेमले. सर्व व्यवस्था करून व रखवालदारांना ठेवून भरत राममाता कौसल्येकडे गेला.॥ ४॥
</details>

## दोहा


<details open><summary>मूल (दोहा)</summary>

आरत जननी जानि सब भरत सनेह सुजान।  
कहेउ बनावन पालकीं सजन सुखासन जान॥ १८६॥
</details>

<details><summary>अनुवाद (हिन्दी)</summary>

प्रेमाचे तत्त्व जाणणाऱ्या भरताने सर्व माता दुःखी असल्याचे पाहून त्यांच्यासाठी पालख्या व सुखदायक वाहने सज्ज करण्यास सांगितले.॥ १८६॥
</details>

<details open><summary>मूल (चौपाई)</summary>

चक्क चक्किजिमि पुरनर नारी।  
चहत प्रात उर आरत भारी॥  
जागत सब निसि भयउ बिहाना।  
भरत बोलाए सचिव सुजाना॥
</details>

<details><summary>अनुवाद (हिन्दी)</summary>

नगरातील स्त्री-पुरुष चकवा-चकवीप्रमाणे मनात अत्यंत आतुर होऊन प्रातःकाल होण्याची वाट पहात होते. सर्व रात्र जागता जागता सकाळ झाली. मग भरताने चतुर मंत्र्यांना बोलाविले.॥ १॥
</details>

<details open><summary>मूल (चौपाई)</summary>

कहेउलेहु सबु तिलक समाजू।  
बनहिं देब मुनि रामहि राजू॥  
बेगिचलहु सुनि सचिव जोहारे।  
तुरत तुरग रथ नाग सँवारे॥
</details>

<details><summary>अनुवाद (हिन्दी)</summary>

आणि म्हटले, ‘राजतिलकाचे सर्व सामान घेऊन चला. वसिष्ठ मुनी वनातच श्रीरामांना राज्य देतील, घाई करा.’ हे ऐकून मंत्र्यांनी वंदन केले आणि घोडे, रथ व हत्ती लगेच सज्ज केले.॥ २॥
</details>

<details open><summary>मूल (चौपाई)</summary>

अरुंधती अरुअगिनि समाऊ।  
रथ चढ़ि चले प्रथम मुनिराऊ॥  
बिप्र बृंद चढ़िबाहन नाना।  
चले सकल तप तेज निधाना॥
</details>

<details><summary>अनुवाद (हिन्दी)</summary>

सर्वप्रथम मुनिराज वसिष्ठ व अरुंधती अग्निहोत्राचे सर्व सामान घेऊन रथात बसून निघाले. त्यानंतर जे सर्व तपस्या व तेजाचे भांडार होते, ते ब्राह्मणांचे समूह अनेक वाहनांतून निघाले.॥ ३॥
</details>

<details open><summary>मूल (चौपाई)</summary>

नगर लोग सब सजिसजि जाना।  
चित्रकूट कहँ कीन्ह पयाना॥  
सिबिकासुभग नजाहिं बखानी।  
चढ़ि चढ़ि चलत भईं सब रानी॥
</details>

<details><summary>अनुवाद (हिन्दी)</summary>

नगरातील सर्व लोक रथ सज्ज करून चित्रकूटाला जाण्यासाठी निघाले. ज्यांचे वर्णन करता येत नाही, अशा सुंदर पालख्यांमध्ये बसून सर्व राण्या निघाल्या.॥ ४॥
</details>

## दोहा


<details open><summary>मूल (दोहा)</summary>

सौंपि नगर सुचि सेवकनि सादर सकल चलाइ।  
सुमिरि राम सिय चरन तब चले भरत दोउ भाइ॥ १८७॥
</details>

<details><summary>अनुवाद (हिन्दी)</summary>

विश्वासू सेवकांवर नगर-रक्षणाचे काम सोपवून आणि सर्वांना आदराने रवाना केल्यावर मग श्रीसीतारामांच्या चरणांचे स्मरण करीत भरत-शत्रुघ्न हे दोघे बंधू निघाले.॥ १८७॥
</details>

<details open><summary>मूल (चौपाई)</summary>

राम दरस बससबनर नारी।  
जनु करि करिनि चले तकि बारी॥  
बनसिय रामु समुझि मन माहीं।  
सानुज भरत पयादेहिं जाहीं॥
</details>

<details><summary>अनुवाद (हिन्दी)</summary>

श्रीरामांच्या दर्शनाच्या तीव्र लालसेमुळे सर्व स्त्री-पुरुष असे निघाले की, जणू तहानलेले हत्ती-हत्तीण पाणी पाहून मोठॺा वेगाने वेडे झाल्यासारखे जावेत. श्रीसीताराम सर्व सुखांचा त्याग करून वनात आहेत, या विचाराने शत्रुघ्नासह भरत पायी जात होते.॥ १॥
</details>

<details open><summary>मूल (चौपाई)</summary>

देखि सनेहु लोग अनुरागे।  
उतरि चले हय गय रथ त्यागे॥  
जाइ समीप राखि निज डोली।  
राम मातु मृदु बानी बोली॥
</details>

<details><summary>अनुवाद (हिन्दी)</summary>

त्यांचे ते राम-प्रेम पाहून सर्व लोक घोडे, हत्ती, रथ अशी वाहने सोडून प्रेमाने पायी चालू लागले. तेव्हा कौसल्या माता भरताजवळ आपली पालखी थांबवून कोमल वाणीने म्हणाली,॥ २॥
</details>

<details open><summary>मूल (चौपाई)</summary>

तात चढ़हु रथबलि महतारी।  
होइहि प्रिय परिवारु दुखारी॥  
तुम्हरें चलत चलिहि सबु लोगू।  
सकल सोक कृस नहिं मग जोगू॥
</details>

<details><summary>अनुवाद (हिन्दी)</summary>

बाळा! ही माता तुझ्यावरून जीव ओवाळते. तू रथात बैस, नाहीतर सर्व आप्त-परिवार दुःखी होईल. तू पायी चालल्याने सर्वच लोक पायी चालू लागतील. शोकामुळे सर्व लोक आधीच दुबळे झाले आहेत आणि वाटही पायी चालण्याजोगी नाही.॥ ३॥
</details>

<details open><summary>मूल (चौपाई)</summary>

सिरधरि बचन चरन सिरु नाई।  
रथ चढ़ि चलत भए दोउ भाई॥  
तमसाप्रथम दिवसकरि बासू।  
दूसर गोमति तीर निवासू॥
</details>

<details><summary>अनुवाद (हिन्दी)</summary>

आईची आज्ञा शिरोधार्य मानून आणि तिच्या चरणी मस्तक ठेवून दोघे बंधू रथात बसून निघाले. पहिल्या दिवशी तमसा नदीच्या तीरावर मुक्काम करून दुसरा मुक्काम गोमती नदीच्या तीरावर केला.॥ ४॥
</details>

## दोहा


<details open><summary>मूल (दोहा)</summary>

पय अहार फल असन एक निसि भोजन एक लोग।  
करत राम हित नेम ब्रत परिहरि भूषन भोग॥ १८८॥
</details>

<details><summary>अनुवाद (हिन्दी)</summary>

कुणी फक्त दूधच पीत होते, कुणी फलाहार घेत होते आणि काही लोक रात्री एकदाच भोजन घेत होते. भूषण व भोग-विलास यांचा त्याग करून सर्व लोक श्रीरामांच्यासाठी नियम व व्रत करीत होते.॥
</details>
