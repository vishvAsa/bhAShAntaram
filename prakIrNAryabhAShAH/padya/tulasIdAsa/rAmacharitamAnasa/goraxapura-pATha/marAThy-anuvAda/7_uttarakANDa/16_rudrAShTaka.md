+++
title = "१६ रुद्राष्टक"

+++


<details open><summary>मूल (दोहा)</summary>

करि दंडवत सप्रेम द्विज सिव सन्मुख कर जोरि।  
बिनय करत गदगद स्वर समुझि घोर गति मोरि॥१०७(ख)॥
</details>

<details><summary>अनुवाद (हिन्दी)</summary>

तो ब्राह्मण प्रेमाने दंडवत घालून शिवांसमोर हात जोडून आणि माझ्या भयंकर शिक्षेचा विचार करून सद्गदित वाणीने शिवांची प्रार्थना करू लागला.॥१०७(ख)॥
</details>

## छंद


<details open><summary>मूल (दोहा)</summary>

नमामीशमीशान निर्वाणरूपं।  
विभुं व्यापकं ब्रह्म वेदस्वरूपं॥  
निजं निर्गुणं निर्विकल्पं निरीहं।  
चिदाकाशमाकाशवासं भजेऽहं॥
</details>

<details><summary>अनुवाद (हिन्दी)</summary>

‘हे मोक्षस्वरूप, विभू, व्यापक, ब्रह्म व वेदस्वरूप, ईशान्य दिशेचे ईश्वर आणि सर्वांचे स्वामी हे शिव, मी तुम्हांला नमस्कार करतो. निजस्वरूपात स्थित, मायिक गुणांनी रहित, भेदरहित, इच्छारहित, चिदाकाशस्वरूप आणि आकाशरूप वस्त्र धारण करणारे हे भगवन, मी तुम्हांला भजतो.॥१॥
</details>

<details open><summary>मूल (दोहा)</summary>

निराकारमोंकारमूलं तुरीयं।  
गिरा ग्यान गोतीतमीशं गिरीशं॥  
करालं महाकाल कालं कृपालं।  
गुणागार संसारपारं नतोऽहं॥
</details>

<details><summary>अनुवाद (हिन्दी)</summary>

निराकार, ओंकाराचे मूळ, त्रिगुणातीत, वाणी, ज्ञान आणि इंद्रिये यांच्या पलीकडचे, कैलासपती, रुद्ररूप, महाकालाचेही काल, कृपाळू, गुणांचे धाम, संसारापलीकडचे तुम्ही परमेश्वर आहात. मी तुम्हांला नमस्कार करतो.॥२॥
</details>

<details open><summary>मूल (दोहा)</summary>

तुषाराद्रि संकाश गौरं गभीरं।  
मनोभूत कोटि प्रभा श्री शरीरं॥  
स्फुरन्मौलि कल्लोलिनी चारु गंगा।  
लसद्भालबालेन्दु कंठे भुजंगा॥
</details>

<details><summary>अनुवाद (हिन्दी)</summary>

जे हिमालयाप्रमाणे गौरवर्णाचे आहेत, ज्यांच्या शरीरामध्ये कोटॺावधी कामदेवांचे लावण्य आहे, ज्यांच्या शिरावर सुंदर गंगानदी विराजमान आहे, ज्यांच्या ललाटावर द्वितीयेचा चंद्र आणि गळ्यात सर्प शोभत आहे,॥३॥
</details>

<details open><summary>मूल (दोहा)</summary>

चलत्कुंडलं भ्रू सुनेत्रं विशालं।  
प्रसन्नाननं नीलकंठं दयालं॥  
मृगाधीशचर्माम्बरं मुण्डमालं।  
प्रियं शंकरं सर्वनाथं भजामि॥
</details>

<details><summary>अनुवाद (हिन्दी)</summary>

ज्यांच्या कानांमध्ये कुंडले हलत आहेत. सुंदर भ्रुकुटी आणि विशाल नेत्र आहेत. जे प्रसन्नमुख, नीलकंठ आणि दयाळू आहेत, सिंहचर्माचे वस्त्र धारण केलेले, व मुंडमाला घातलेले आहात, सर्वांना प्रिय आणि सर्वांचे नाथ अशा श्रीशंकरांना मी भजतो.॥४॥
</details>

<details open><summary>मूल (दोहा)</summary>

प्रचंडं प्रकृष्टं प्रगल्भं परेशं।  
अखंडं अजं भानुकोटिप्रकाशं॥  
त्रयः शूल निर्मूलनं शूलपाणिं।  
भजेऽहं भवानीपतिं भावगम्यं॥
</details>

<details><summary>अनुवाद (हिन्दी)</summary>

रुद्ररूप, श्रेष्ठ, तेजस्वी, परमेश्वर, अखंड, अजन्मा, कोटॺावधी सूर्यांसारखे प्रकाशयुक्त, तीन प्रकारच्या दुःखांचे निर्मूलन करणारे, हातात त्रिशूळ धारण केलेले, प्रेमाने प्राप्त होणारे, भवानीचे पती असलेल्या श्रीशंकरांना मी भजतो.॥५॥
</details>

<details open><summary>मूल (दोहा)</summary>

कलातीत कल्याण कल्पान्तकारी।  
सदा सज्जनानन्ददाता पुरारी॥  
चिदानंद संदोह मोहापहारी।  
प्रसीद प्रसीद प्रभो मन्मथारी॥
</details>

<details><summary>अनुवाद (हिन्दी)</summary>

कलेंच्या पलीकडील, कल्याणस्वरूप, कल्पाचा अंत करणारे, सज्जनांना नेहमी आनंद देणारे, त्रिपुराचे शत्रू, सच्चिदानंदघन, मोह हरण करणारे, मनाचे मंथन करून टाकणाऱ्या कामदेवाचे शत्रू अशा हे प्रभो, प्रसन्न व्हा, प्रसन्न व्हा.॥६॥
</details>

<details open><summary>मूल (दोहा)</summary>

न यावद् उमानाथ पादारविन्दं।  
भजंतीह लोके परे वा नराणां॥  
न तावत्सुखं शान्ति सन्तापनाशं।  
प्रसीद प्रभो सर्वभूताधिवासं॥
</details>

<details><summary>अनुवाद (हिन्दी)</summary>

मनुष्य जोपर्यंत पार्वतीचे पती असलेल्या तुम्हांला भजत नाहीत, तोपर्यंत त्यांना इहलोकी व परलोकी सुख-शांती लाभत नाही आणि त्यांच्या त्रिविध तापांचा नाश होत नाही. म्हणून हे सर्व जिवांच्या हृदयामध्ये निवास करणाऱ्या प्रभो, प्रसन्न व्हा.॥७॥
</details>

<details open><summary>मूल (दोहा)</summary>

न जानामि योगं जपं नैव पूजां।  
नतोऽहं सदा सर्वदा शंभु तुभ्यं॥  
जरा जन्म दुःखौघ तातप्यमानं।  
प्रभो पाहि आपन्नमामीश शंभो॥
</details>

<details><summary>अनुवाद (हिन्दी)</summary>

मी योग जाणत नाही, जप आणि तपही जाणत नाही. हे शंभो, मी सदा सर्वदा तुम्हांलाच नमस्कार करतो. हे प्रभो, म्हातारपण आणि जन्म-मृत्यू यांच्या दुःखसमूहामध्ये होरपळणाऱ्या पण तुम्हांला शरण आलेल्या माझे दुःखापासून रक्षण करा. हे ईश्वरा, हे शंभो, मी तुम्हांला नमस्कार करतो.’॥८॥
</details>

## श्लोक


<details open><summary>मूल (दोहा)</summary>

रुद्राष्टकमिदं प्रोक्तं विप्रेण हरतोषये।  
ये पठन्ति नरा भक्त्या तेषां शम्भुः प्रसीदति॥ ९॥
</details>

<details><summary>अनुवाद (हिन्दी)</summary>

भगवान रुद्रांचे हे अष्टक शंकरांना प्रसन्न करण्यासाठी ब्राह्मणाने म्हटले आहे. जो मनुष्य भक्तिपूर्वक याचे पठण करतो, त्याच्यावर भगवान शंभू प्रसन्न होतात.॥९॥
</details>
