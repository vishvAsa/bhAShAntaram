+++
title = "०१ मंगलाचरण"

+++


## श्लोक


<details open><summary>मूल (दोहा)</summary>

मूलं धर्मतरोर्विवेकजलधेः पूर्णेन्दुमानन्ददं  
वैराग्याम्बुजभास्करं ह्यघघनध्वान्तापहं तापहम्।  
मोहाम्भोधरपूगपाटनविधौ स्वःसम्भवं शङ्करं  
वन्दे ब्रह्मकुलं कलङ्कशमनं श्रीरामभूपप्रियम्॥ १॥
</details>

<details><summary>अनुवाद (हिन्दी)</summary>

धर्मरूपी वृक्षके मूल, विवेकरूपी समुद्रको आनन्द देनेवाले पूर्णचन्द्र, वैराग्यरूपी कमलके [विकसित करनेवाले] सूर्य, पापरूपी घोर अन्धकारको निश्चय ही मिटानेवाले, तीनों तापोंको हरनेवाले, मोहरूपी बादलोंके समूहको छिन्न-भिन्न करनेकी विधि (क्रिया)-में आकाशसे उत्पन्न पवनस्वरूप, ब्रह्माजीके वंशज (आत्मज) तथा कलङ्कनाशक महाराज श्रीरामचन्द्रजीके प्रिय श्रीशङ्करजीकी मैं वन्दना करता हूँ॥ १॥
</details>

<details open><summary>मूल (दोहा)</summary>

सान्द्रानन्दपयोदसौभगतनुं पीताम्बरं सुन्दरं  
पाणौ बाणशरासनं कटिलसत्तूणीरभारं वरम्।  
राजीवायतलोचनं धृतजटाजूटेन संशोभितं  
सीतालक्ष्मणसंयुतं पथिगतं रामाभिरामं भजे॥ २॥
</details>

<details><summary>अनुवाद (हिन्दी)</summary>

जिनका शरीर जलयुक्त मेघोंके समान सुन्दर (श्यामवर्ण) एवं आनन्दघन है, जो सुन्दर [वल्कलका] पीतवस्त्र धारण किये हैं, जिनके हाथोंमें बाण और धनुष हैं, कमर उत्तम तरकसके भारसे सुशोभित है,कमलके समान विशाल नेत्र हैं और मस्तकपर जटाजूट धारण किये हैं, उन अत्यन्त शोभायमान श्रीसीताजी और लक्ष्मणजीसहित मार्गमें चलते हुए आनन्द देनेवाले श्रीरामचन्द्रजीको मैं भजता हूँ॥ २॥
</details>

## सोरठा


<details open><summary>मूल (दोहा)</summary>

उमा राम गुन गूढ़ पंडित मुनि पावहिं बिरति।  
पावहिं मोह बिमूढ़ जे हरि बिमुख न धर्म रति॥
</details>

<details><summary>अनुवाद (हिन्दी)</summary>

हे पार्वती! श्रीरामजीके गुण गूढ़ हैं, पण्डित और मुनि उन्हें समझकर वैराग्य प्राप्त करते हैं। परन्तु जो भगवान् से विमुख हैं और जिनका धर्ममें प्रेम नहीं है, वे महामूढ़ [उन्हें सुनकर] मोहको प्राप्त होते हैं।
</details>

<details open><summary>मूल (चौपाई)</summary>

पुर नर भरत प्रीति मैं गाई।  
मति अनुरूप अनूप सुहाई॥  
अब प्रभु चरित सुनहु अति पावन।  
करत जे बन सुर नर मुनि भावन॥
</details>

<details><summary>अनुवाद (हिन्दी)</summary>

पुरवासियोंके और भरतजीके अनुपम और सुन्दर प्रेमका मैंने अपनी बुद्धिके अनुसार गान किया। अब देवता, मनुष्य और मुनियोंके मनको भानेवाले प्रभु श्रीरामचन्द्रजीके वे अत्यन्त पवित्र चरित्र सुनो, जिन्हें वे वनमें कर रहे हैं॥ १॥
</details>

<details><summary>Misc Detail</summary>


</details>
