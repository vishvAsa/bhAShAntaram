+++
title = "284"

+++


## 01 दोहा
<details open><summary>विश्वास-प्रस्तुतिः</summary>

जाना राम प्रभाउ तब पुलक प्रफुल्लित गात।  
जोरि पानि बोले बचन हृदयँ न प्रेमु अमात॥284॥
</details>
<details><summary>मूल</summary>

जाना राम प्रभाउ तब पुलक प्रफुल्लित गात।  
जोरि पानि बोले बचन हृदयँ न प्रेमु अमात॥284॥
</details>

<details><summary>भावार्थ</summary>

तब उन्होन्ने श्री रामजी का प्रभाव जाना, (जिसके कारण) उनका शरीर पुलकित और प्रफुल्लित हो गया। वे हाथ जोडकर वचन बोले- प्रेम उनके हृदय में समाता न था-॥284॥
</details>





## 02 चौपाई
<details open><summary>विश्वास-प्रस्तुतिः</summary>

जय रघुबंस बनज बन भानू। गहन दनुज कुल दहन कृसानू॥  
जय सुर बिप्र धेनु हितकारी। जय मद मोह कोह भ्रम हारी॥1॥
</details>
<details><summary>मूल</summary>

जय रघुबंस बनज बन भानू। गहन दनुज कुल दहन कृसानू॥  
जय सुर बिप्र धेनु हितकारी। जय मद मोह कोह भ्रम हारी॥1॥
</details>

<details><summary>भावार्थ</summary>

हे रघुकुल रूपी कमल वन के सूर्य! हे राक्षसों के कुल रूपी घने जङ्गल को जलाने वाले अग्नि! आपकी जय हो! हे देवता, ब्राह्मण और गो का हित करने वाले! आपकी जय हो। हे मद, मोह, क्रोध और भ्रम के हरने वाले! आपकी जय हो॥1॥
</details>

बिनय सील करुना गुन सागर। जयति बचन रचना अति नागर॥  
सेवक सुखद सुभग सब अङ्गा। जय सरीर छबि कोटि अनङ्गा॥2॥

<details><summary>मूल</summary>

बिनय सील करुना गुन सागर। जयति बचन रचना अति नागर॥  
सेवक सुखद सुभग सब अङ्गा। जय सरीर छबि कोटि अनङ्गा॥2॥
</details>

<details><summary>भावार्थ</summary>

हे विनय, शील, कृपा आदि गुणों के समुद्र और वचनों की रचना में अत्यन्त चतुर! आपकी जय हो। हे सेवकों को सुख देने वाले, सब अङ्गों से सुन्दर और शरीर में करोडों कामदेवों की छबि धारण करने वाले! आपकी जय हो॥2॥
</details>

करौं काह मुख एक प्रसंसा। जय महेस मन मानस हंसा॥  
अनुचित बहुत कहेउँ अग्याता। छमहु छमा मन्दिर दोउ भ्राता॥3॥

<details><summary>मूल</summary>

करौं काह मुख एक प्रसंसा। जय महेस मन मानस हंसा॥  
अनुचित बहुत कहेउँ अग्याता। छमहु छमा मन्दिर दोउ भ्राता॥3॥
</details>

<details><summary>भावार्थ</summary>

मैं एक मुख से आपकी क्या प्रशंसा करूँ? हे महादेवजी के मन रूपी मानसरोवर के हंस! आपकी जय हो। मैन्ने अनजाने में आपको बहुत से अनुचित वचन कहे। हे क्षमा के मन्दिर दोनों भाई! मुझे क्षमा कीजिए॥3॥
</details>

कहि जय जय जय रघुकुलकेतू। भृगुपति गए बनहि तप हेतू॥  
अपभयँ कुटिल महीप डेराने। जहँ तहँ कायर गवँहिं पराने॥4॥

<details><summary>मूल</summary>

कहि जय जय जय रघुकुलकेतू। भृगुपति गए बनहि तप हेतू॥  
अपभयँ कुटिल महीप डेराने। जहँ तहँ कायर गवँहिं पराने॥4॥
</details>

<details><summary>भावार्थ</summary>

हे रघुकुल के पताका स्वरूप श्री रामचन्द्रजी! आपकी जय हो, जय हो, जय हो। ऐसा कहकर परशुरामजी तप के लिए वन को चले गए। (यह देखकर) दुष्ट राजा लोग बिना ही कारण के (मनः कल्पित) डर से (रामचन्द्रजी से तो परशुरामजी भी हार गए, हमने इनका अपमान किया था, अब कहीं ये उसका बदला न लें, इस व्यर्थ के डर से डर गए) वे कायर चुपके से जहाँ-तहाँ भाग गए॥4॥
</details>


