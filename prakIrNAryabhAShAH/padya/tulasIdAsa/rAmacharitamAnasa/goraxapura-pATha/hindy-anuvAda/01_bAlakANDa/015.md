+++
title = "015"

+++


## 01 दोहा
<details open><summary>विश्वास-प्रस्तुतिः</summary>

सपनेहुँ साचेहुँ मोहि पर जौं हर गौरि पसाउ।  
तौ फुर होउ जो कहेउँ सब भाषा भनिति प्रभाउ॥15॥  
</details>

<details><summary>मूल</summary>

सपनेहुँ साचेहुँ मोहि पर जौं हर गौरि पसाउ।  
तौ फुर होउ जो कहेउँ सब भाषा भनिति प्रभाउ॥15॥  
</details>

<details><summary>भावार्थ</summary>

यदि मु्‌झ पर श्री शिवजी और पार्वतीजी की स्वप्न में भी सचमुच प्रसन्नता हो, तो मैन्ने इस भाषा कविता का जो प्रभाव कहा है, वह सब सच हो॥15॥  
</details>




## 02 चौपाई
<details open><summary>विश्वास-प्रस्तुतिः</summary>

बन्दउँ अवध पुरी अति पावनि। सरजू सरि कलि कलुष नसावनि॥  
प्रनवउँ पुर नर नारि बहोरी। ममता जिन्ह पर प्रभुहि न थोरी॥1॥  
</details>

<details><summary>मूल</summary>

बन्दउँ अवध पुरी अति पावनि। सरजू सरि कलि कलुष नसावनि॥  
प्रनवउँ पुर नर नारि बहोरी। ममता जिन्ह पर प्रभुहि न थोरी॥1॥  
</details>

<details><summary>भावार्थ</summary>

मैं अति पवित्र श्री अयोध्यापुरी और कलियुग के पापों का नाश करने वाली श्री सरयू नदी की वन्दना करता हूँ। फिर अवधपुरी के उन नर-नारियों को प्रणाम करता हूँ, जिन पर प्रभु श्री रामचन्द्रजी की ममता थोडी नहीं है (अर्थात्‌ बहुत है)॥1॥  
</details>

<details open><summary>विश्वास-प्रस्तुतिः</summary>

सिय निन्दक अघ ओघ नसाए। लोक बिसोक बनाइ बसाए॥  
बन्दउँ कौसल्या दिसि प्राची। कीरति जासु सकल जग माची॥2॥  
</details>

<details><summary>मूल</summary>

सिय निन्दक अघ ओघ नसाए। लोक बिसोक बनाइ बसाए॥  
बन्दउँ कौसल्या दिसि प्राची। कीरति जासु सकल जग माची॥2॥  
</details>

<details><summary>भावार्थ</summary>

उन्होन्ने (अपनी पुरी में रहने वाले) सीताजी की निन्दा करने वाले (धोबी और उसके समर्थक पुर-नर-नारियों) के पाप समूह को नाश कर उनको शोकरहित बनाकर अपने लोक (धाम) में बसा दिया। मैं कौशल्या रूपी पूर्व दिशा की वन्दना करता हूँ, जिसकी कीर्ति समस्त संसार में फैल रही है॥2॥  
</details>

<details open><summary>विश्वास-प्रस्तुतिः</summary>

प्रगटेउ जहँ रघुपति ससि चारू। बिस्व सुखद खल कमल तुसारू॥  
दसरथ राउ सहित सब रानी। सुकृत सुमङ्गल मूरति मानी॥3॥  
करउँ प्रनाम करम मन बानी। करहु कृपा सुत सेवक जानी॥  
जिन्हहि बिरचि बड भयउ बिधाता। महिमा अवधि राम पितु माता॥4॥  
</details>

<details><summary>मूल</summary>

प्रगटेउ जहँ रघुपति ससि चारू। बिस्व सुखद खल कमल तुसारू॥  
दसरथ राउ सहित सब रानी। सुकृत सुमङ्गल मूरति मानी॥3॥  
करउँ प्रनाम करम मन बानी। करहु कृपा सुत सेवक जानी॥  
जिन्हहि बिरचि बड भयउ बिधाता। महिमा अवधि राम पितु माता॥4॥  
</details>

<details><summary>भावार्थ</summary>

जहाँ (कौशल्या रूपी पूर्व दिशा) से विश्व को सुख देने वाले और दुष्ट रूपी कमलों के लिए पाले के समान श्री रामचन्द्रजी रूपी सुन्दर चन्द्रमा प्रकट हुए। सब रानियों सहित राजा दशरथजी को पुण्य और सुन्दर कल्याण की मूर्ति मानकर मैं मन, वचन और कर्म से प्रणाम करता हूँ। अपने पुत्र का सेवक जानकर वे मुझ पर कृपा करें, जिनको रचकर ब्रह्माजी ने भी बडाई पाई तथा जो श्री रामजी के माता और पिता होने के कारण महिमा की सीमा हैं॥3-4॥
</details>


