+++
title = "215"

+++


## 01 दोहा
<details open><summary>विश्वास-प्रस्तुतिः</summary>

प्रेम मगन मनु जानि नृपु करि बिबेकु धरि धीर।  
बोलेउ मुनि पद नाइ सिरु गदगद गिरा गभीर॥215॥
</details>
<details><summary>मूल</summary>

प्रेम मगन मनु जानि नृपु करि बिबेकु धरि धीर।  
बोलेउ मुनि पद नाइ सिरु गदगद गिरा गभीर॥215॥
</details>

<details><summary>भावार्थ</summary>

मन को प्रेम में मग्न जान राजा जनक ने विवेक का आश्रय लेकर धीरज धारण किया और मुनि के चरणों में सिर नवाकर गद्गद् (प्रेमभरी) गम्भीर वाणी से कहा- ॥215॥
</details>





## 02 चौपाई
<details open><summary>विश्वास-प्रस्तुतिः</summary>

कहहु नाथ सुन्दर दोउ बालक। मुनिकुल तिलक कि नृपकुल पालक॥  
ब्रह्म जो निगम नेति कहि गावा। उभय बेष धरि की सोइ आवा॥1॥
</details>
<details><summary>मूल</summary>

कहहु नाथ सुन्दर दोउ बालक। मुनिकुल तिलक कि नृपकुल पालक॥  
ब्रह्म जो निगम नेति कहि गावा। उभय बेष धरि की सोइ आवा॥1॥
</details>

<details><summary>भावार्थ</summary>

हे नाथ! कहिए, ये दोनों सुन्दर बालक मुनिकुल के आभूषण हैं या किसी राजवंश के पालक? अथवा जिसका वेदों ने 'नेति' कहकर गान किया है कहीं वह ब्रह्म तो युगल रूप धरकर नहीं आया है?॥1॥
</details>

सहज बिरागरूप मनु मोरा। थकित होत जिमि चन्द चकोरा॥  
ताते प्रभु पूछउँ सतिभाऊ। कहहु नाथ जनि करहु दुराऊ॥2॥

<details><summary>मूल</summary>

सहज बिरागरूप मनु मोरा। थकित होत जिमि चन्द चकोरा॥  
ताते प्रभु पूछउँ सतिभाऊ। कहहु नाथ जनि करहु दुराऊ॥2॥
</details>

<details><summary>भावार्थ</summary>

मेरा मन जो स्वभाव से ही वैराग्य रूप (बना हुआ) है, (इन्हें देखकर) इस तरह मुग्ध हो रहा है, जैसे चन्द्रमा को देखकर चकोर। हे प्रभो! इसलिए मैं आपसे सत्य (निश्छल) भाव से पूछता हूँ। हे नाथ! बताइए, छिपाव न कीजिए॥2॥
</details>

इन्हहि बिलोकत अति अनुरागा। बरबस ब्रह्मसुखहि मन त्यागा॥  
कह मुनि बिहसि कहेहु नृप नीका। बचन तुम्हार न होइ अलीका॥3॥

<details><summary>मूल</summary>

इन्हहि बिलोकत अति अनुरागा। बरबस ब्रह्मसुखहि मन त्यागा॥  
कह मुनि बिहसि कहेहु नृप नीका। बचन तुम्हार न होइ अलीका॥3॥
</details>

<details><summary>भावार्थ</summary>

इनको देखते ही अत्यन्त प्रेम के वश होकर मेरे मन ने जबर्दस्ती ब्रह्मसुख को त्याग दिया है। मुनि ने हँसकर कहा- हे राजन्‌! आपने ठीक (यथार्थ ही) कहा। आपका वचन मिथ्या नहीं हो सकता॥3॥
</details>

ए प्रिय सबहि जहाँ लगि प्रानी। मन मुसुकाहिं रामु सुनि बानी॥  
रघुकुल मनि दसरथ के जाए। मम हित लागि नरेस पठाए॥4॥

<details><summary>मूल</summary>

ए प्रिय सबहि जहाँ लगि प्रानी। मन मुसुकाहिं रामु सुनि बानी॥  
रघुकुल मनि दसरथ के जाए। मम हित लागि नरेस पठाए॥4॥
</details>

<details><summary>भावार्थ</summary>

जगत में जहाँ तक (जितने भी) प्राणी हैं, ये सभी को प्रिय हैं। मुनि की (रहस्य भरी) वाणी सुनकर श्री रामजी मन ही मन मुस्कुराते हैं (हँसकर मानो सङ्केत करते हैं कि रहस्य खोलिए नहीं)। (तब मुनि ने कहा-) ये रघुकुल मणि महाराज दशरथ के पुत्र हैं। मेरे हित के लिए राजा ने इन्हें मेरे साथ भेजा है॥4॥
</details>


