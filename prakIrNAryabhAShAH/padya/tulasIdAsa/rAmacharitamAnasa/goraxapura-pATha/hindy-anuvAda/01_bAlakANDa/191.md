+++
title = "191"

+++


## 01 दोहा
सुर समूह बिनती करि पहुँचे निज निज धाम।  
जगनिवास प्रभु प्रगटे अखिल लोक बिश्राम॥191

<details><summary>मूल</summary>

सुर समूह बिनती करि पहुँचे निज निज धाम।  
जगनिवास प्रभु प्रगटे अखिल लोक बिश्राम॥191
</details>

<details><summary>भावार्थ</summary>

देवताओं के समूह विनती करके अपने-अपने लोक में जा पहुँचे। समस्त लोकों को शान्ति देने वाले, जगदाधार प्रभु प्रकट हुए॥191॥
</details>

भए प्रगट कृपाला दीनदयाला कौसल्या हितकारी।  
हरषित महतारी मुनि मन हारी अद्भुत रूप बिचारी॥  
लोचन अभिरामा तनु घनस्यामा निज आयुध भुजचारी।  
भूषन बनमाला नयन बिसाला सोभासिन्धु खरारी॥1॥

<details><summary>मूल</summary>

भए प्रगट कृपाला दीनदयाला कौसल्या हितकारी।  
हरषित महतारी मुनि मन हारी अद्भुत रूप बिचारी॥  
लोचन अभिरामा तनु घनस्यामा निज आयुध भुजचारी।  
भूषन बनमाला नयन बिसाला सोभासिन्धु खरारी॥1॥
</details>

<details><summary>भावार्थ</summary>

दीनों पर दया करने वाले, कौसल्याजी के हितकारी कृपालु प्रभु प्रकट हुए। मुनियों के मन को हरने वाले उनके अद्भुत रूप का विचार करके माता हर्ष से भर गई। नेत्रों को आनन्द देने वाला मेघ के समान श्याम शरीर था, चारों भुजाओं में अपने (खास) आयुध (धारण किए हुए) थे, (दिव्य) आभूषण और वनमाला पहने थे, बडे-बडे नेत्र थे। इस प्रकार शोभा के समुद्र तथा खर राक्षस को मारने वाले भगवान प्रकट हुए॥1॥
</details>

कह दुइ कर जोरी अस्तुति तोरी केहि बिधि करौं अनन्ता।  
माया गुन ग्यानातीत अमाना बेद पुरान भनन्ता॥  
करुना सुख सागर सब गुन आगर जेहि गावहिं श्रुति सन्ता।  
सो मम हित लागी जन अनुरागी भयउ प्रगट श्रीकन्ता॥2॥

<details><summary>मूल</summary>

कह दुइ कर जोरी अस्तुति तोरी केहि बिधि करौं अनन्ता।  
माया गुन ग्यानातीत अमाना बेद पुरान भनन्ता॥  
करुना सुख सागर सब गुन आगर जेहि गावहिं श्रुति सन्ता।  
सो मम हित लागी जन अनुरागी भयउ प्रगट श्रीकन्ता॥2॥
</details>

<details><summary>भावार्थ</summary>

दोनों हाथ जोडकर माता कहने लगी- हे अनन्त! मैं किस प्रकार तुम्हारी स्तुति करूँ। वेद और पुराण तुम को माया, गुण और ज्ञान से परे और परिमाण रहित बतलाते हैं। श्रुतियाँ और सन्तजन दया और सुख का समुद्र, सब गुणों का धाम कहकर जिनका गान करते हैं, वही भक्तों पर प्रेम करने वाले लक्ष्मीपति भगवान मेरे कल्याण के लिए प्रकट हुए हैं॥2॥
</details>

ब्रह्माण्ड निकाया निर्मित माया रोम रोम प्रति बेद कहै।  
मम उर सो बासी यह उपहासी सुनत धीर मति थिर न रहै॥  
उपजा जब ग्याना प्रभु मुसुकाना चरित बहुत बिधि कीन्ह चहै।  
कहि कथा सुहाई मातु बुझाई जेहि प्रकार सुत प्रेम लहै॥3॥

<details><summary>मूल</summary>

ब्रह्माण्ड निकाया निर्मित माया रोम रोम प्रति बेद कहै।  
मम उर सो बासी यह उपहासी सुनत धीर मति थिर न रहै॥  
उपजा जब ग्याना प्रभु मुसुकाना चरित बहुत बिधि कीन्ह चहै।  
कहि कथा सुहाई मातु बुझाई जेहि प्रकार सुत प्रेम लहै॥3॥
</details>

<details><summary>भावार्थ</summary>

वेद कहते हैं कि तुम्हारे प्रत्येक रोम में माया के रचे हुए अनेकों ब्रह्माण्डों के समूह (भरे) हैं। वे तुम मेरे गर्भ में रहे- इस हँसी की बात के सुनने पर धीर (विवेकी) पुरुषों की बुद्धि भी स्थिर नहीं रहती (विचलित हो जाती है)। जब माता को ज्ञान उत्पन्न हुआ, तब प्रभु मुस्कुराए। वे बहुत प्रकार के चरित्र करना चाहते हैं। अतः उन्होन्ने (पूर्व जन्म की) सुन्दर कथा कहकर माता को समझाया, जिससे उन्हें पुत्र का (वात्सल्य) प्रेम प्राप्त हो (भगवान के प्रति पुत्र भाव हो जाए)॥3॥
</details>

माता पुनि बोली सो मति डोली तजहु तात यह रूपा।  
कीजै सिसुलीला अति प्रियसीला यह सुख परम अनूपा॥  
सुनि बचन सुजाना रोदन ठाना होइ बालक सुरभूपा।  
यह चरित जे गावहिं हरिपद पावहिं ते न परहिं भवकूपा॥4॥

<details><summary>मूल</summary>

माता पुनि बोली सो मति डोली तजहु तात यह रूपा।  
कीजै सिसुलीला अति प्रियसीला यह सुख परम अनूपा॥  
सुनि बचन सुजाना रोदन ठाना होइ बालक सुरभूपा।  
यह चरित जे गावहिं हरिपद पावहिं ते न परहिं भवकूपा॥4॥
</details>

<details><summary>भावार्थ</summary>

माता की वह बुद्धि बदल गई, तब वह फिर बोली- हे तात! यह रूप छोडकर अत्यन्त प्रिय बाललीला करो, (मेरे लिए) यह सुख परम अनुपम होगा। (माता का) यह वचन सुनकर देवताओं के स्वामी सुजान भगवान ने बालक (रूप) होकर रोना शुरू कर दिया। (तुलसीदासजी कहते हैं-) जो इस चरित्र का गान करते हैं, वे श्री हरि का पद पाते हैं और (फिर) संसार रूपी कूप में नहीं गिरते॥4॥
</details>
