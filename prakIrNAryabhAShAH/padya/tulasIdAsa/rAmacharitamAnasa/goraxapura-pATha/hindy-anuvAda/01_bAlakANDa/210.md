+++
title = "210"

+++


## 01 दोहा
<details open><summary>विश्वास-प्रस्तुतिः</summary>

गौतम नारि श्राप बस उपल देह धरि धीर।  
चरन कमल रज चाहति कृपा करहु रघुबीर॥210॥
</details>
<details><summary>मूल</summary>

गौतम नारि श्राप बस उपल देह धरि धीर।  
चरन कमल रज चाहति कृपा करहु रघुबीर॥210॥
</details>

<details><summary>भावार्थ</summary>

गौतम मुनि की स्त्री अहल्या शापवश पत्थर की देह धारण किए बडे धीरज से आपके चरणकमलों की धूलि चाहती है। हे रघुवीर! इस पर कृपा कीजिए॥210॥
</details>



## 02 छन्द
<details open><summary>विश्वास-प्रस्तुतिः</summary>

परसत पद पावन सोकनसावन प्रगट भई तपपुञ्ज सही।  
देखत रघुनायक जन सुखदायक सनमुख होइ कर जोरि रही॥  
अति प्रेम अधीरा पुलक शरीरा मुख नहिं आवइ बचन कही।  
अतिसय बडभागी चरनन्हि लागी जुगल नयन जलधार बही॥1॥
</details>
<details><summary>मूल</summary>

परसत पद पावन सोकनसावन प्रगट भई तपपुञ्ज सही।  
देखत रघुनायक जन सुखदायक सनमुख होइ कर जोरि रही॥  
अति प्रेम अधीरा पुलक शरीरा मुख नहिं आवइ बचन कही।  
अतिसय बडभागी चरनन्हि लागी जुगल नयन जलधार बही॥1॥
</details>

<details><summary>भावार्थ</summary>

श्री रामजी के पवित्र और शोक को नाश करने वाले चरणों का स्पर्श पाते ही सचमुच वह तपोमूर्ति अहल्या प्रकट हो गई। भक्तों को सुख देने वाले श्री रघुनाथजी को देखकर वह हाथ जोडकर सामने खडी रह गई। अत्यन्त प्रेम के कारण वह अधीर हो गई। उसका शरीर पुलकित हो उठा, मुख से वचन कहने में नहीं आते थे। वह अत्यन्त बडभागिनी अहल्या प्रभु के चरणों से लिपट गई और उसके दोनों नेत्रों से जल (प्रेम और आनन्द के आँसुओं) की धारा बहने लगी॥1॥
</details>

धीरजु मन कीन्हा प्रभु कहुँ चीन्हा रघुपति कृपाँ भगति पाई।  
अति निर्मल बानी अस्तुति ठानी ग्यानगम्य जय रघुराई॥  
मैं नारि अपावन प्रभु जग पावन रावन रिपु जन सुखदाई।  
राजीव बिलोचन भव भय मोचन पाहि पाहि सरनहिं आई॥2॥

<details><summary>मूल</summary>

धीरजु मन कीन्हा प्रभु कहुँ चीन्हा रघुपति कृपाँ भगति पाई।  
अति निर्मल बानी अस्तुति ठानी ग्यानगम्य जय रघुराई॥  
मैं नारि अपावन प्रभु जग पावन रावन रिपु जन सुखदाई।  
राजीव बिलोचन भव भय मोचन पाहि पाहि सरनहिं आई॥2॥
</details>

<details><summary>भावार्थ</summary>

फिर उसने मन में धीरज धरकर प्रभु को पहचाना और श्री रघुनाथजी की कृपा से भक्ति प्राप्त की। तब अत्यन्त निर्मल वाणी से उसने (इस प्रकार) स्तुति प्रारम्भ की- हे ज्ञान से जानने योग्य श्री रघुनाथजी! आपकी जय हो! मैं (सहज ही) अपवित्र स्त्री हूँ, और हे प्रभो! आप जगत को पवित्र करने वाले, भक्तों को सुख देने वाले और रावण के शत्रु हैं। हे कमलनयन! हे संसार (जन्म-मृत्यु) के भय से छुडाने वाले! मैं आपकी शरण आई हूँ, (मेरी) रक्षा कीजिए, रक्षा कीजिए॥2॥
</details>

मुनि श्राप जो दीन्हा अति भल कीन्हा परम अनुग्रह मैं माना।  
देखेउँ भरि लोचन हरि भव मोचन इहइ लाभ सङ्कर जाना॥  
बिनती प्रभु मोरी मैं मति भोरी नाथ न मागउँ बर आना।  
पद कमल परागा रस अनुरागा मम मन मधुप करै पाना॥3॥

<details><summary>मूल</summary>

मुनि श्राप जो दीन्हा अति भल कीन्हा परम अनुग्रह मैं माना।  
देखेउँ भरि लोचन हरि भव मोचन इहइ लाभ सङ्कर जाना॥  
बिनती प्रभु मोरी मैं मति भोरी नाथ न मागउँ बर आना।  
पद कमल परागा रस अनुरागा मम मन मधुप करै पाना॥3॥
</details>

<details><summary>भावार्थ</summary>

मुनि ने जो मुझे शाप दिया, सो बहुत ही अच्छा किया। मैं उसे अत्यन्त अनुग्रह (करके) मानती हूँ कि जिसके कारण मैन्ने संसार से छुडाने वाले श्री हरि (आप) को नेत्र भरकर देखा। इसी (आपके दर्शन) को शङ्करजी सबसे बडा लाभ समझते हैं। हे प्रभो! मैं बुद्धि की बडी भोली हूँ, मेरी एक विनती है। हे नाथ ! मैं और कोई वर नहीं माँगती, केवल यही चाहती हूँ कि मेरा मन रूपी भौंरा आपके चरण-कमल की रज के प्रेमरूपी रस का सदा पान करता रहे॥3॥
</details>

जेहिं पद सुरसरिता परम पुनीता प्रगट भई सिव सीस धरी।  
सोई पद पङ्कज जेहि पूजत अज मम सिर धरेउ कृपाल हरी॥  
एहि भाँति सिधारी गौतम नारी बार बार हरि चरन परी।  
जो अति मन भावा सो बरु पावा गै पति लोक अनन्द भरी॥4॥

<details><summary>मूल</summary>

जेहिं पद सुरसरिता परम पुनीता प्रगट भई सिव सीस धरी।  
सोई पद पङ्कज जेहि पूजत अज मम सिर धरेउ कृपाल हरी॥  
एहि भाँति सिधारी गौतम नारी बार बार हरि चरन परी।  
जो अति मन भावा सो बरु पावा गै पति लोक अनन्द भरी॥4॥
</details>

<details><summary>भावार्थ</summary>

जिन चरणों से परमपवित्र देवनदी गङ्गाजी प्रकट हुईं, जिन्हें शिवजी ने सिर पर धारण किया और जिन चरणकमलों को ब्रह्माजी पूजते हैं, कृपालु हरि (आप) ने उन्हीं को मेरे सिर पर रखा। इस प्रकार (स्तुति करती हुई) बार-बार भगवान के चरणों में गिरकर, जो मन को बहुत ही अच्छा लगा, उस वर को पाकर गौतम की स्त्री अहल्या आनन्द में भरी हुई पतिलोक को चली गई॥4॥
</details>


