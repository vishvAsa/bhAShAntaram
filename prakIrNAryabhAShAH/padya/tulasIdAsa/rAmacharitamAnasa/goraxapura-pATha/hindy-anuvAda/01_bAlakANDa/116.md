+++
title = "116"

+++


## 01 दोहा
<details open><summary>विश्वास-प्रस्तुतिः</summary>

पुरुष प्रसिद्ध प्रकाश निधि प्रगट परावर नाथ।  
रघुकुलमनि मम स्वामि सोइ कहि सिवँ नायउ माथ॥116॥
</details>
<details><summary>मूल</summary>

पुरुष प्रसिद्ध प्रकाश निधि प्रगट परावर नाथ।  
रघुकुलमनि मम स्वामि सोइ कहि सिवँ नायउ माथ॥116॥
</details>

<details><summary>भावार्थ</summary>

जो (पुराण) पुरुष प्रसिद्ध हैं, प्रकाश के भण्डार हैं, सब रूपों में प्रकट हैं, जीव, माया और जगत सबके स्वामी हैं, वे ही रघुकुल मणि श्री रामचन्द्रजी मेरे स्वामी हैं- ऐसा कहकर शिवजी ने उनको मस्तक नवाया॥116॥
</details>





## 02 चौपाई
<details open><summary>विश्वास-प्रस्तुतिः</summary>

निज भ्रम नहिं समुझहिं अग्यानी। प्रभु पर मोह धरहिं जड प्रानी॥  
जथा गगन घन पटल निहारी। झाँपेउ भानु कहहिं कुबिचारी॥1॥
</details>
<details><summary>मूल</summary>

निज भ्रम नहिं समुझहिं अग्यानी। प्रभु पर मोह धरहिं जड प्रानी॥  
जथा गगन घन पटल निहारी। झाँपेउ भानु कहहिं कुबिचारी॥1॥
</details>

<details><summary>भावार्थ</summary>

अज्ञानी मनुष्य अपने भ्रम को तो समझते नहीं और वे मूर्ख प्रभु श्री रामचन्द्रजी पर उसका आरोप करते हैं, जैसे आकाश में बादलों का परदा देखकर कुविचारी (अज्ञानी) लोग कहते हैं कि बादलों ने सूर्य को ढँक लिया॥1॥
</details>

चितव जो लोचन अङ्गुलि लाएँ। प्रगट जुगल ससि तेहि के भाएँ॥  
उमा राम बिषइक अस मोहा। नभ तम धूम धूरि जिमि सोहा॥2॥

<details><summary>मूल</summary>

चितव जो लोचन अङ्गुलि लाएँ। प्रगट जुगल ससि तेहि के भाएँ॥  
उमा राम बिषइक अस मोहा। नभ तम धूम धूरि जिमि सोहा॥2॥
</details>

<details><summary>भावार्थ</summary>

जो मनुष्य आँख में अँगुली लगाकर देखता है, उसके लिए तो दो चन्द्रमा प्रकट (प्रत्यक्ष) हैं। हे पार्वती! श्री रामचन्द्रजी के विषय में इस प्रकार मोह की कल्पना करना वैसा ही है, जैसा आकाश में अन्धकार, धुएँ और धूल का सोहना (दिखना)। (आकाश जैसे निर्मल और निर्लेप है, उसको कोई मलिन या स्पर्श नहीं कर सकता, इसी प्रकार भगवान श्री रामचन्द्रजी नित्य निर्मल और निर्लेप हैं।) ॥2॥
</details>

बिषय करन सुर जीव समेता। सकल एक तें एक सचेता॥  
सब कर परम प्रकासक जोई। राम अनादि अवधपति सोई॥3॥

<details><summary>भावार्थ</summary>

विषय, इन्द्रियाँ, इन्द्रियों के देवता और जीवात्मा- ये सब एक की सहायता से एक चेतन होते हैं। (अर्थात विषयों का प्रकाश इन्द्रियों से, इन्द्रियों का इन्द्रियों के देवताओं से और इन्द्रिय देवताओं का चेतन जीवात्मा से प्रकाश होता है।) इन सबका जो परम प्रकाशक है (अर्थात जिससे इन सबका प्रकाश होता है), वही अनादि ब्रह्म अयोध्या नरेश श्री रामचन्द्रजी हैं॥3॥
</details>

जगत प्रकास्य प्रकासक रामू। मायाधीस ग्यान गुन धामू॥  
जासु सत्यता तें जड माया। भास सत्य इव मोह सहाया॥4॥

<details><summary>भावार्थ</summary>

यह जगत प्रकाश्य है और श्री रामचन्द्रजी इसके प्रकाशक हैं। वे माया के स्वामी और ज्ञान तथा गुणों के धाम हैं। जिनकी सत्ता से, मोह की सहायता पाकर जड माया भी सत्य सी भासित होती है॥4॥
</details>


