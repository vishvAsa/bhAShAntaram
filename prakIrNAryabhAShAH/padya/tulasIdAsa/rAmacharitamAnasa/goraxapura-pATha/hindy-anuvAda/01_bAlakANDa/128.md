+++
title = "128"

+++


## 01 दोहा
<details open><summary>विश्वास-प्रस्तुतिः</summary>

रूख बदन करि बचन मृदु बोले श्रीभगवान।  
तुम्हरे सुमिरन तें मिटहिं मोह मार मद मान॥128॥
</details>
<details><summary>भावार्थ</summary>

भगवान रूखा मुँह करके कोमल वचन बोले- हे मुनिराज! आपका स्मरण करने से दूसरों के मोह, काम, मद और अभिमान मिट जाते हैं (फिर आपके लिए तो कहना ही क्या है!)॥128॥
</details>





## 02 चौपाई
<details open><summary>विश्वास-प्रस्तुतिः</summary>

सुनु मुनि मोह होइ मन ताकें। ग्यान बिराग हृदय नहिं जाकें॥  
ब्रह्मचरज ब्रत रत मतिधीरा। तुम्हहि कि करइ मनोभव पीरा॥1॥
</details>
<details><summary>भावार्थ</summary>

हे मुनि! सुनिए, मोह तो उसके मन में होता है, जिसके हृदय में ज्ञान-वैराग्य नहीं है। आप तो ब्रह्मचर्यव्रत में तत्पर और बडे धीर बुद्धि हैं। भला, कहीं आपको भी कामदेव सता सकता है?॥1॥
</details>

नारद कहेउ सहित अभिमाना। कृपा तुम्हारि सकल भगवाना॥  
करुनानिधि मन दीख बिचारी। उर अङ्कुरेउ गरब तरु भारी॥2॥

<details><summary>भावार्थ</summary>

नारदजी ने अभिमान के साथ कहा- भगवन! यह सब आपकी कृपा है। करुणानिधान भगवान ने मन में विचारकर देखा कि इनके मन में गर्व के भारी वृक्ष का अङ्कुर पैदा हो गया है॥2॥
</details>

बेगि सो मैं डारिहउँ उखारी। पन हमार सेवक हितकारी॥  
मुनि कर हित मम कौतुक होई। अवसि उपाय करबि मैं सोई॥3॥

<details><summary>भावार्थ</summary>

मैं उसे तुरन्त ही उखाड फेङ्कूँगा, क्योङ्कि सेवकों का हित करना हमारा प्रण है। मैं अवश्य ही वह उपाय करूँगा, जिससे मुनि का कल्याण और मेरा खेल हो॥3॥
</details>

तब नारद हरि पद सिर नाई। चले हृदयँ अहमिति अधिकाई॥  
श्रीपति निज माया तब प्रेरी। सुनहु कठिन करनी तेहि केरी॥4॥

<details><summary>भावार्थ</summary>

तब नारदजी भगवान के चरणों में सिर नवाकर चले। उनके हृदय में अभिमान और भी बढ गया। तब लक्ष्मीपति भगवान ने अपनी माया को प्रेरित किया। अब उसकी कठिन करनी सुनो॥4॥
</details>


