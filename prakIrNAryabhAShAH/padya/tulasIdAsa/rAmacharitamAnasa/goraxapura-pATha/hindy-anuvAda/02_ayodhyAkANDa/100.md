+++
title = "100"

+++


## 01 सोरठा
<details open><summary>विश्वास-प्रस्तुतिः</summary>

सुनि केवट के बैन प्रेम लपेटे अटपटे।  
बिहसे करुनाऐन चितइ जानकी लखन तन॥100॥  
</details>
<details><summary>मूल</summary>

सुनि केवट के बैन प्रेम लपेटे अटपटे।  
बिहसे करुनाऐन चितइ जानकी लखन तन॥100॥  
</details>

<details><summary>भावार्थ</summary>

केवट के प्रेम में लपेटे हुए अटपटे वचन सुनकर करुणाधाम श्री रामचन्द्रजी जानकीजी और लक्ष्मणजी की ओर देखकर हँसे॥100॥  
</details>




## 02 चौपाई
<details open><summary>विश्वास-प्रस्तुतिः</summary>

कृपासिन्धु बोले मुसुकाई। सोइ करु जेहिं तव नाव न जाई॥  
बेगि आनु जलपाय पखारू। होत बिलम्बु उतारहि पारू॥1॥  
</details>
<details><summary>मूल</summary>

कृपासिन्धु बोले मुसुकाई। सोइ करु जेहिं तव नाव न जाई॥  
बेगि आनु जलपाय पखारू। होत बिलम्बु उतारहि पारू॥1॥  
</details>

<details><summary>भावार्थ</summary>

कृपा के समुद्र श्री रामचन्द्रजी केवट से मुस्कुराकर बोले भाई! तू वही कर जिससे तेरी नाव न जाए। जल्दी पानी ला और पैर धो ले। देर हो रही है, पार उतार दे॥1॥  
</details>

जासु नाम सुमिरत एक बारा। उतरहिं नर भवसिन्धु अपारा॥  
सोइ कृपालु केवटहि निहोरा। जेहिं जगु किय तिहु पगहु ते थोरा॥2॥  

<details><summary>मूल</summary>

जासु नाम सुमिरत एक बारा। उतरहिं नर भवसिन्धु अपारा॥  
सोइ कृपालु केवटहि निहोरा। जेहिं जगु किय तिहु पगहु ते थोरा॥2॥  
</details>

<details><summary>भावार्थ</summary>

एक बार जिनका नाम स्मरण करते ही मनुष्य अपार भवसागर के पार उतर जाते हैं और जिन्होन्ने (वामनावतार में) जगत को तीन पग से भी छोटा कर दिया था (दो ही पग में त्रिलोकी को नाप लिया था), वही कृपालु श्री रामचन्द्रजी (गङ्गाजी से पार उतारने के लिए) केवट का निहोरा कर रहे हैं!॥2॥  
</details>

पद नख निरखि देवसरि हरषी। सुनि प्रभु बचन मोहँ मति करषी॥  
केवट राम रजायसु पावा। पानि कठवता भरि लेइ आवा॥3॥  

<details><summary>मूल</summary>

पद नख निरखि देवसरि हरषी। सुनि प्रभु बचन मोहँ मति करषी॥  
केवट राम रजायसु पावा। पानि कठवता भरि लेइ आवा॥3॥  
</details>

<details><summary>भावार्थ</summary>

प्रभु के इन वचनों को सुनकर गङ्गाजी की बुद्धि मोह से खिञ्च गई थी (कि ये साक्षात भगवान होकर भी पार उतारने के लिए केवट का निहोरा कैसे कर रहे हैं), परन्तु (समीप आने पर अपनी उत्पत्ति के स्थान) पदनखों को देखते ही (उन्हें पहचानकर) देवनदी गङ्गाजी हर्षित हो गईं। (वे समझ गईं कि भगवान नरलीला कर रहे हैं, इससे उनका मोह नष्ट हो गया और इन चरणों का स्पर्श प्राप्त करके मैं धन्य होऊँगी, यह विचारकर वे हर्षित हो गईं।) केवट श्री रामचन्द्रजी की आज्ञा पाकर कठौते में भरकर जल ले आया॥3॥  
</details>

अति आनन्द उमगि अनुरागा। चरन सरोज पखारन लागा॥  
बरषि सुमन सुर सकल सिहाहीं। एहि सम पुन्यपुञ्ज कोउ नाहीं॥4॥  

<details><summary>मूल</summary>

अति आनन्द उमगि अनुरागा। चरन सरोज पखारन लागा॥  
बरषि सुमन सुर सकल सिहाहीं। एहि सम पुन्यपुञ्ज कोउ नाहीं॥4॥  
</details>

<details><summary>भावार्थ</summary>

अत्यन्त आनन्द और प्रेम में उमङ्गकर वह भगवान के चरणकमल धोने लगा। सब देवता फूल बरसाकर सिहाने लगे कि इसके समान पुण्य की राशि कोई नहीं है॥4॥  
</details>


