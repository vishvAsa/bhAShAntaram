+++
title = "276"

+++


## 01 सोरठा
<details open><summary>विश्वास-प्रस्तुतिः</summary>

किए अमित उपदेस जहँ तहँ लोगन्ह मुनिबरन्ह।  
धीरजु धरिअ नरेस कहेउ बसिष्ठ बिदेह सन॥276॥  
</details>
<details><summary>मूल</summary>

किए अमित उपदेस जहँ तहँ लोगन्ह मुनिबरन्ह।  
धीरजु धरिअ नरेस कहेउ बसिष्ठ बिदेह सन॥276॥  
</details>

<details><summary>भावार्थ</summary>

जहाँ-तहाँ श्रेष्ठ मुनियों ने लोगों को अपरिमित उपदेश दिए और वशिष्ठजी ने विदेह (जनकजी) से कहा- हे राजन्‌! आप धैर्य धारण कीजिए॥276॥  
</details>





## 02 चौपाई
<details open><summary>विश्वास-प्रस्तुतिः</summary>

जासु ग्यान रबि भव निसि नासा। बचन किरन मुनि कमल बिकासा॥  
तेहि कि मोह ममता निअराई। यह सिय राम सनेह बडाई॥1॥  
</details>
<details><summary>मूल</summary>

जासु ग्यान रबि भव निसि नासा। बचन किरन मुनि कमल बिकासा॥  
तेहि कि मोह ममता निअराई। यह सिय राम सनेह बडाई॥1॥  
</details>

<details><summary>भावार्थ</summary>

जिन राजा जनक का ज्ञान रूपी सूर्य भव (आवागमन) रूपी रात्रि का नाश कर देता है और जिनकी वचन रूपी किरणें मुनि रूपी कमलों को खिला देती हैं (आनन्दित करती हैं), क्या मोह और ममता उनके निकट भी आ सकते हैं? यह तो श्री सीता-रामजी के प्रेम की महिमा है! (अर्थात राजा जनक की यह दशा श्री सीता-रामजी के अलौकिक प्रेम के कारण हुई, लौकिक मोह-ममता के कारण नहीं। जो लौकिक मोह-ममता को पार कर चुके हैं, उन पर भी श्री सीता-रामजी का प्रेम अपना प्रभाव दिखाए बिना नहीं रहता)॥1॥  
</details>

बिषई साधक सिद्ध सयाने। त्रिबिध जीव जग बेद बखाने॥  
राम सनेह सरस मन जासू। साधु सभाँ बड आदर तासू॥2॥  

<details><summary>मूल</summary>

बिषई साधक सिद्ध सयाने। त्रिबिध जीव जग बेद बखाने॥  
राम सनेह सरस मन जासू। साधु सभाँ बड आदर तासू॥2॥  
</details>

<details><summary>भावार्थ</summary>

विषयी, साधक और ज्ञानवान सिद्ध पुरुष- जगत में तीन प्रकार के जीव वेदों ने बताए हैं। इन तीनों में जिसका चित्त श्री रामजी के स्नेह से सरस (सराबोर) रहता है, साधुओं की सभा में उसी का बडा आदर होता है॥2॥  
</details>

सोह न राम पेम बिनु ग्यानू। करनधार बिनु जिमि जलजानू॥  
मुनि बहुबिधि बिदेहु समुझाए। राम घाट सब लोग नहाए॥3॥  

<details><summary>मूल</summary>

सोह न राम पेम बिनु ग्यानू। करनधार बिनु जिमि जलजानू॥  
मुनि बहुबिधि बिदेहु समुझाए। राम घाट सब लोग नहाए॥3॥  
</details>

<details><summary>भावार्थ</summary>

श्री रामजी के प्रेम के बिना ज्ञान शोभा नहीं देता, जैसे कर्णधार के बिना जहाज। वशिष्ठजी ने विदेहराज (जनकजी) को बहुत प्रकार से समझाया। तदनन्तर सब लोगों ने श्री रामजी के घाट पर स्नान किया॥3॥  
</details>

सकल सोक सङ्कुल नर नारी। सो बासरु बीतेउ बिनु बारी॥  
पसु खग मृगन्ह न कीन्ह अहारू। प्रिय परिजन कर कौन बिचारू॥4॥  

<details><summary>मूल</summary>

सकल सोक सङ्कुल नर नारी। सो बासरु बीतेउ बिनु बारी॥  
पसु खग मृगन्ह न कीन्ह अहारू। प्रिय परिजन कर कौन बिचारू॥4॥  
</details>

<details><summary>भावार्थ</summary>

स्त्री-पुरुष सब शोक से पूर्ण थे। वह दिन बिना ही जल के बीत गया (भोजन की बात तो दूर रही, किसी ने जल तक नहीं पिया)। पशु-पक्षी और हिरनों तक ने कुछ आहार नहीं किया। तब प्रियजनों एवं कुटुम्बियों का तो विचार ही क्या किया जाए?॥4॥  
</details>


