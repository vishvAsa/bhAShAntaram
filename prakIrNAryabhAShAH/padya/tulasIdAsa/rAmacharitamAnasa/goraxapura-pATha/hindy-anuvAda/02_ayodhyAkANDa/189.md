+++
title = "189"

+++

## 01 दोहा

<div class="audioEmbed"  caption="AIR-वाचनम्" src="https://archive.org/download/rAmcharitmAnas-AIR/EPI-195.mp3"></div>

अस बिचारि गुहँ ग्याति सन कहेउ सजग सब होहु।  
हथवाँसहु बोरहु तरनि कीजिअ घाटारोहु॥189॥  

<details><summary>भावार्थ</summary>

ऐसा विचारकर गुह (निषादराज) ने अपनी जाति वालों से कहा कि सब लोग सावधान हो जाओ। नावों को हाथ में (कब्जे में) कर लो और फिर उन्हें डुबा दो तथा सब घाटों को रोक दो॥189॥  
</details>





## 02 चौपाई
<details open><summary>विश्वास-प्रस्तुतिः</summary>

होहु सँजोइल रोकहु घाटा। ठाटहु सकल मरै के ठाटा॥  
सनमुख लोह भरत सन लेऊँ। जिअत न सुरसरि उतरन देऊँ॥1॥  
</details>
<details><summary>भावार्थ</summary>

सुसज्जित होकर घाटों को रोक लो और सब लोग मरने के साज सजा लो (अर्थात भरत से युद्ध में लडकर मरने के लिए तैयार हो जाओ)। मैं भरत से सामने (मैदान में) लोहा लूँगा (मुठभेड करूँगा) और जीते जी उन्हें गङ्गा पार न उतरने दूँगा॥1॥  
</details>

समर मरनु पुनि सुरसरि तीरा। राम काजु छनभङ्गु सरीरा॥  
भरत भाइ नृपु मैं जन नीचू। बडें भाग असि पाइअ मीचू॥2॥  

<details><summary>भावार्थ</summary>

युद्ध में मरण, फिर गङ्गाजी का तट, श्री रामजी का काम और क्षणभङ्गुर शरीर (जो चाहे जब नाश हो जाए), भरत श्री रामजी के भाई और राजा (उनके हाथ से मरना) और मैं नीच सेवक- बडे भाग्य से ऐसी मृत्यु मिलती है॥2॥  
</details>

स्वामि काज करिहउँ रन रारी। जस धवलिहउँ भुवन दस चारी॥  
तजउँ प्रान रघुनाथ निहोरें। दुहूँ हाथ मुद मोदक मोरें॥3॥  

<details><summary>भावार्थ</summary>

मैं स्वामी के काम के लिए रण में लडाई करूँगा और चौदहों लोकों को अपने यश से उज्ज्वल कर दूँगा। श्री रघुनाथजी के निमित्त प्राण त्याग दूँगा। मेरे तो दोनों ही हाथों में आनन्द के लड्डू हैं (अर्थात जीत गया तो राम सेवक का यश प्राप्त करूँगा और मारा गया तो श्री रामजी की नित्य सेवा प्राप्त करूँगा)॥3॥  
</details>

साधु समाज न जाकर लेखा। राम भगत महुँ जासु न रेखा॥  
जायँ जिअत जग सो महि भारू। जननी जौबन बिटप कुठारू॥4॥  

<details><summary>भावार्थ</summary>

साधुओं के समाज में जिसकी गिनती नहीं और श्री रामजी के भक्तों में जिसका स्थान नहीं, वह जगत में पृथ्वी का भार होकर व्यर्थ ही जीता है। वह माता के यौवन रूपी वृक्ष के काटने के लिए कुल्हाडा मात्र है॥4॥  
</details>


