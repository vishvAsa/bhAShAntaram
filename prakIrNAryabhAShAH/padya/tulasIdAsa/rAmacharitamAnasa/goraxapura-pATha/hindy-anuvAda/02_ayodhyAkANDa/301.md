+++
title = "301"

+++


## 01 सोरठा
<details open><summary>विश्वास-प्रस्तुतिः</summary>

देखि दुखारी दीन दुहु समाज नर नारि सब।  
मघवा महा मलीन मुए मारि मङ्गल चहत॥301॥  
</details>
<details><summary>मूल</summary>

देखि दुखारी दीन दुहु समाज नर नारि सब।  
मघवा महा मलीन मुए मारि मङ्गल चहत॥301॥  
</details>

<details><summary>भावार्थ</summary>

दोनों समाजों के सभी नर-नारियों को दीन और दुःखी देखकर महामलिन मन इन्द्र मरे हुओं को मारकर अपना मङ्गल चाहता है॥301॥  
</details>





## 02 चौपाई
<details open><summary>विश्वास-प्रस्तुतिः</summary>

कपट कुचालि सीवँ सुरराजू। पर अकाज प्रिय आपन काजू॥  
काक समान पाकरिपु रीती। छली मलीन कतहुँ न प्रतीती॥1॥  
</details>
<details><summary>मूल</summary>

कपट कुचालि सीवँ सुरराजू। पर अकाज प्रिय आपन काजू॥  
काक समान पाकरिपु रीती। छली मलीन कतहुँ न प्रतीती॥1॥  
</details>

<details><summary>भावार्थ</summary>

देवराज इन्द्र कपट और कुचाल की सीमा है। उसे पराई हानि और अपना लाभ ही प्रिय है। इन्द्र की रीति कौए के समान है। वह छली और मलिन मन है, उसका कहीं किसी पर विश्वास नहीं है॥1॥  
</details>

प्रथम कुमत करि कपटु सँकेला। सो उचाटु सब कें सिर मेला॥  
सुरमायाँ सब लोग बिमोहे। राम प्रेम अतिसय न बिछोहे॥2॥  

<details><summary>मूल</summary>

प्रथम कुमत करि कपटु सँकेला। सो उचाटु सब कें सिर मेला॥  
सुरमायाँ सब लोग बिमोहे। राम प्रेम अतिसय न बिछोहे॥2॥  
</details>

<details><summary>भावार्थ</summary>

पहले तो कुमत (बुरा विचार) करके कपट को बटोरा (अनेक प्रकार के कपट का साज सजा)। फिर वह (कपटजनित) उचाट सबके सिर पर डाल दिया। फिर देवमाया से सब लोगों को विशेष रूप से मोहित कर दिया, किन्तु श्री रामचन्द्रजी के प्रेम से उनका अत्यन्त बिछोह नहीं हुआ (अर्थात उनका श्री रामजी के प्रति प्रेम कुछ तो बना ही रहा)॥2॥  
</details>

भय उचाट बस मन थिर नाहीं। छन बन रुचि छन सदन सोहाहीं॥  
दुबिध मनोगति प्रजा दुखारी। सरित सिन्धु सङ्गम जनु बारी॥3॥  

<details><summary>मूल</summary>

भय उचाट बस मन थिर नाहीं। छन बन रुचि छन सदन सोहाहीं॥  
दुबिध मनोगति प्रजा दुखारी। सरित सिन्धु सङ्गम जनु बारी॥3॥  
</details>

<details><summary>भावार्थ</summary>

भय और उचाट के वश किसी का मन स्थिर नहीं है। क्षण में उनकी वन में रहने की इच्छा होती है और क्षण में उन्हें घर अच्छे लगने लगते हैं। मन की इस प्रकार की दुविधामयी स्थिति से प्रजा दुःखी हो रही है। मानो नदी और समुद्र के सङ्गम का जल क्षुब्ध हो रहा हो। (जैसे नदी और समुद्र के सङ्गम का जल स्थिर नहीं रहता, कभी इधर आता और कभी उधर जाता है, उसी प्रकार की दशा प्रजा के मन की हो गई)॥3॥  
</details>

दुचित कतहुँ परितोषु न लहहीं। एक एक सन मरमु न कहहीं॥  
लखि हियँ हँसि कह कृपानिधानू। सरिस स्वान मघवान जुबानू॥4॥  

<details><summary>मूल</summary>

दुचित कतहुँ परितोषु न लहहीं। एक एक सन मरमु न कहहीं॥  
लखि हियँ हँसि कह कृपानिधानू। सरिस स्वान मघवान जुबानू॥4॥  
</details>

<details><summary>भावार्थ</summary>

चित्त दो तरफा हो जाने से वे कहीं सन्तोष नहीं पाते और एक-दूसरे से अपना मर्म भी नहीं कहते। कृपानिधान श्री रामचन्द्रजी यह दशा देखकर हृदय में हँसकर कहने लगे- कुत्ता, इन्द्र और नवयुवक (कामी पुरुष) एक सरीखे (एक ही स्वभाव के) हैं। (पाणिनीय व्याकरण के अनुसार, श्वन, युवन और मघवन शब्दों के रूप भी एक सरीखे होते हैं)॥4॥  
</details>


