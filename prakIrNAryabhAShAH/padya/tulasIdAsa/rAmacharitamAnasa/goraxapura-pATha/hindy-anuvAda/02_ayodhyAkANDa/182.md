+++
title = "182"

+++


## 01 दोहा
<details open><summary>विश्वास-प्रस्तुतिः</summary>

आपनि दारुन दीनता कहउँ सबहि सिरु नाइ।  
देखें बिनु रघुनाथ पद जिय कै जरनि न जाइ॥182॥  
</details>
<details><summary>मूल</summary>

आपनि दारुन दीनता कहउँ सबहि सिरु नाइ।  
देखें बिनु रघुनाथ पद जिय कै जरनि न जाइ॥182॥  
</details>

<details><summary>भावार्थ</summary>

सबको सिर झुकाकर मैं अपनी दारुण दीनता कहता हूँ। श्री रघुनाथजी के चरणों के दर्शन किए बिना मेरे जी की जलन न जाएगी॥182॥  
</details>





## 02 चौपाई
<details open><summary>विश्वास-प्रस्तुतिः</summary>

आन उपाउ मोहि नहिं सूझा। को जिय कै रघुबर बिनु बूझा॥  
एकहिं आँक इहइ मन माहीं। प्रातकाल चलिहउँ प्रभु पाहीं॥1॥  
</details>
<details><summary>भावार्थ</summary>

मुझे दूसरा कोई उपाय नहीं सूझता। श्री राम के बिना मेरे हृदय की बात कौन जान सकता है? मन में एक ही आँक (निश्चयपूर्वक) यही है कि प्रातः काल श्री रामजी के पास चल दूँगा॥1॥  
</details>

जद्यपि मैं अनभल अपराधी। भै मोहि कारन सकल उपाधी॥  
तदपि सरन सनमुख मोहि देखी। छमि सब करिहहिं कृपा बिसेषी॥2॥  

<details><summary>भावार्थ</summary>

यद्यपि मैं बुरा हूँ और अपराधी हूँ और मेरे ही कारण यह सब उपद्रव हुआ है, तथापि श्री रामजी मुझे शरण में सम्मुख आया हुआ देखकर सब अपराध क्षमा करके मुझ पर विशेष कृपा करेङ्गे॥2॥  
</details>

सील सकुच सुठि सरल सुभाऊ। कृपा सनेह सदन रघुराऊ॥  
अरिहुक अनभल कीन्ह न रामा। मैं सिसु सेवक जद्यपि बामा॥3॥  

<details><summary>भावार्थ</summary>

श्री रघुनाथजी शील, सङ्कोच, अत्यन्त सरल स्वभाव, कृपा और स्नेह के घर हैं। श्री रामजी ने कभी शत्रु का भी अनिष्ट नहीं किया। मैं यद्यपि टेढा हूँ, पर हूँ तो उनका बच्चा और गुलाम ही॥3॥  
</details>

तुम्ह पै पाँच मोर भल मानी। आयसु आसिष देहु सुबानी॥  
जेहिं सुनि बिनय मोहि जनु जानी। आवहिं बहुरि रामु रजधानी॥4॥  

<details><summary>भावार्थ</summary>

आप पञ्च (सब) लोग भी इसी में मेरा कल्याण मानकर सुन्दर वाणी से आज्ञा और आशीर्वाद दीजिए, जिसमें मेरी विनती सुनकर और मुझे अपना दास जानकर श्री रामचन्द्रजी राजधानी को लौट आवें॥4॥  
</details>
