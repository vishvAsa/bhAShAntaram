+++
title = "115"

+++


## 01 दोहा
<details open><summary>विश्वास-प्रस्तुतिः</summary>

जटा मुकुट सीसनि सुभग उर भुज नयन बिसाल।  
सरद परब बिधु बदन बर लसत स्वेद कन जाल॥115॥  
</details>
<details><summary>मूल</summary>

जटा मुकुट सीसनि सुभग उर भुज नयन बिसाल।  
सरद परब बिधु बदन बर लसत स्वेद कन जाल॥115॥  
</details>

<details><summary>भावार्थ</summary>

उनके सिरों पर सुन्दर जटाओं के मुकुट हैं, वक्षः स्थल, भुजा और नेत्र विशाल हैं और शरद पूर्णिमा के चन्द्रमा के समान सुन्दर मुखों पर पसीने की बूँदों का समूह शोभित हो रहा है॥115॥  
</details>





## 02 चौपाई
<details open><summary>विश्वास-प्रस्तुतिः</summary>

बरनि न जाइ मनोहर जोरी। सोभा बहुत थोरि मति मोरी॥  
राम लखन सिय सुन्दरताई। सब चितवहिं चित मन मति लाई॥1॥  
</details>
<details><summary>मूल</summary>

बरनि न जाइ मनोहर जोरी। सोभा बहुत थोरि मति मोरी॥  
राम लखन सिय सुन्दरताई। सब चितवहिं चित मन मति लाई॥1॥  
</details>

<details><summary>भावार्थ</summary>

उस मनोहर जोडी का वर्णन नहीं किया जा सकता, क्योङ्कि शोभा बहुत अधिक है और मेरी बुद्धि थोडी है। श्री राम, लक्ष्मण और सीताजी की सुन्दरता को सब लोग मन, चित्त और बुद्धि तीनों को लगाकर देख रहे हैं॥1॥  
</details>

थके नारि नर प्रेम पिआसे। मनहुँ मृगी मृग देखि दिआ से॥  
सीय समीप ग्रामतिय जाहीं। पूँछत अति सनेहँ सकुचाहीं॥2॥  

<details><summary>मूल</summary>

थके नारि नर प्रेम पिआसे। मनहुँ मृगी मृग देखि दिआ से॥  
सीय समीप ग्रामतिय जाहीं। पूँछत अति सनेहँ सकुचाहीं॥2॥  
</details>

<details><summary>भावार्थ</summary>

प्रेम के प्यासे (वे गाँवों के) स्त्री-पुरुष (इनके सौन्दर्य-माधुर्य की छटा देखकर) ऐसे थकित रह गए जैसे दीपक को देखकर हिरनी और हिरन (निस्तब्ध रह जाते हैं)! गाँवों की स्त्रियाँ सीताजी के पास जाती हैं, परन्तु अत्यन्त स्नेह के कारण पूछते सकुचाती हैं॥2॥  
</details>

बार बार सब लागहिं पाएँ। कहहिं बचन मृदु सरल सुभाएँ॥  
राजकुमारि बिनय हम करहीं। तिय सुभायँ कछु पूँछत डरहीं॥3॥  

<details><summary>मूल</summary>

बार बार सब लागहिं पाएँ। कहहिं बचन मृदु सरल सुभाएँ॥  
राजकुमारि बिनय हम करहीं। तिय सुभायँ कछु पूँछत डरहीं॥3॥  
</details>

<details><summary>भावार्थ</summary>

बार-बार सब उनके पाँव लगतीं और सहज ही सीधे-सादे कोमल वचन कहती हैं- हे राजकुमारी! हम विनती करती (कुछ निवेदन करना चाहती) हैं, परन्तु स्त्री स्वभाव के कारण कुछ पूछते हुए डरती हैं॥3॥  
</details>

स्वामिनि अबिनय छमबि हमारी। बिलगु न मानब जानि गवाँरी॥  
राजकुअँर दोउ सहज सलोने। इन्ह तें लही दुति मरकत सोने॥4॥  

<details><summary>मूल</summary>

स्वामिनि अबिनय छमबि हमारी। बिलगु न मानब जानि गवाँरी॥  
राजकुअँर दोउ सहज सलोने। इन्ह तें लही दुति मरकत सोने॥4॥  
</details>

<details><summary>भावार्थ</summary>

हे स्वामिनी! हमारी ढिठाई क्षमा कीजिएगा और हमको गँवारी जानकर बुरा न मानिएगा। ये दोनों राजकुमार स्वभाव से ही लावण्यमय (परम सुन्दर) हैं। मरकतमणि (पन्ने) और सुवर्ण ने कान्ति इन्हीं से पाई है (अर्थात मरकतमणि में और स्वर्ण में जो हरित और स्वर्ण वर्ण की आभा है, वह इनकी हरिताभ नील और स्वर्ण कान्ति के एक कण के बराबर भी नहीं है।)॥4॥  
</details>


