+++
title = "187"

+++


## 01 दोहा
<details open><summary>विश्वास-प्रस्तुतिः</summary>

सौम्पि नगर सुचि सेवकनि सादर सकल चलाइ।  
सुमिरि राम सिय चरन तब चले भरत दोउ भाइ॥187॥  
</details>
<details><summary>भावार्थ</summary>

विश्वासपात्र सेवकों को नगर सौम्पकर और सबको आदरपूर्वक रवाना करके, तब श्री सीता-रामजी के चरणों को स्मरण करके भरत-शत्रुघ्न दोनों भाई चले॥187॥  
</details>





## 02 चौपाई
<details open><summary>विश्वास-प्रस्तुतिः</summary>

राम दरस बस सब नर नारी। जनु करि करिनि चले तकि बारी॥  
बन सिय रामु समुझि मन माहीं। सानुज भरत पयादेहिं जाहीं॥1॥  
</details>
<details><summary>भावार्थ</summary>

श्री रामचन्द्रजी के दर्शन के वश में हुए (दर्शन की अनन्य लालसा से) सब नर-नारी ऐसे चले मानो प्यासे हाथी-हथिनी जल को तककर (बडी तेजी से बावले से हुए) जा रहे हों। श्री सीताजी-रामजी (सब सुखों को छोडकर) वन में हैं, मन में ऐसा विचार करके छोटे भाई शत्रुघ्नजी सहित भरतजी पैदल ही चले जा रहे हैं॥1॥  
</details>

देखि सनेहु लोग अनुरागे। उतरि चले हय गय रथ त्यागे॥  
जाइ समीप राखि निज डोली। राम मातु मृदु बानी बोली॥2॥  

<details><summary>भावार्थ</summary>

उनका स्नेह देखकर लोग प्रेम में मग्न हो गए और सब घोडे, हाथी, रथों को छोडकर उनसे उतरकर पैदल चलने लगे। तब श्री रामचन्द्रजी की माता कौसल्याजी भरत के पास जाकर और अपनी पालकी उनके समीप खडी करके कोमल वाणी से बोलीं-॥2॥  
</details>

तात चढहु रथ बलि महतारी। होइहि प्रिय परिवारु दुखारी॥  
तुम्हरें चलत चलिहि सबु लोगू। सकल सोक कृस नहिं मग जोगू॥3॥  

<details><summary>भावार्थ</summary>

हे बेटा! माता बलैया लेती है, तुम रथ पर चढ जाओ। नहीं तो सारा परिवार दुःखी हो जाएगा। तुम्हारे पैदल चलने से सभी लोग पैदल चलेङ्गे। शोक के मारे सब दुबले हो रहे हैं, पैदल रास्ते के (पैदल चलने के) योग्य नहीं हैं॥3॥  
</details>

सिर धरि बचन चरन सिरु नाई। रथ चढि चलत भए दोउ भाई॥  
तमसा प्रथम दिवस करि बासू। दूसर गोमति तीर निवासू॥4॥  

<details><summary>भावार्थ</summary>

माता की आज्ञा को सिर चढाकर और उनके चरणों में सिर नवाकर दोनों भाई रथ पर चढकर चलने लगे। पहले दिन तमसा पर वास (मुकाम) करके दूसरा मुकाम गोमती के तीर पर किया॥4॥  
</details>


