+++
title = "14"

+++


## 01 दोहा
<details open><summary>विश्वास-प्रस्तुतिः</summary>

ईस्वर जीव भेद प्रभु सकल कहौ समुझाइ।  
जातें होइ चरन रति सोक मोह भ्रम जाइ॥14॥  
</details>

<details><summary>मूल</summary>

ईस्वर जीव भेद प्रभु सकल कहौ समुझाइ।  
जातें होइ चरन रति सोक मोह भ्रम जाइ॥14॥  
</details>

<details><summary>भावार्थ</summary>

हे प्रभो! ईश्वर और जीव का भेद भी सब समझाकर कहिए, जिससे आपके चरणों में मेरी प्रीति हो और शोक, मोह तथा भ्रम नष्ट हो जाएँ॥14॥  
</details>





## 02 चौपाई
<details open><summary>विश्वास-प्रस्तुतिः</summary>

थोरेहि महँ सब कहउँ बुझाई। सुनहु तात मति मन चित लाई॥  
मैं अरु मोर तोर तैं माया। जेहिं बस कीन्हे जीव निकाया॥1॥  
</details>

<details><summary>मूल</summary>

थोरेहि महँ सब कहउँ बुझाई। सुनहु तात मति मन चित लाई॥  
मैं अरु मोर तोर तैं माया। जेहिं बस कीन्हे जीव निकाया॥1॥  
</details>

<details><summary>भावार्थ</summary>

(श्री रामजी ने कहा-) हे तात! मैं थोडे ही में सब समझाकर कहे देता हूँ। तुम मन, चित्त और बुद्धि लगाकर सुनो! मैं और मेरा, तू और तेरा- यही माया है, जिसने समस्त जीवों को वश में कर रखा है॥1॥  
</details>

<details open><summary>विश्वास-प्रस्तुतिः</summary>

गो गोचर जहँ लगि मन जाई। सो सब माया जानेहु भाई॥  
तेहि कर भेद सुनहु तुम्ह सोऊ। बिद्या अपर अबिद्या दोऊ॥2॥  
</details>

<details><summary>मूल</summary>

गो गोचर जहँ लगि मन जाई। सो सब माया जानेहु भाई॥  
तेहि कर भेद सुनहु तुम्ह सोऊ। बिद्या अपर अबिद्या दोऊ॥2॥  
</details>

<details><summary>भावार्थ</summary>

इन्द्रियों के विषयों को और जहाँ तक मन जाता है, हे भाई! उन सबको माया जानना। उसके भी एक विद्या और दूसरी अविद्या, इन दोनों भेदों को तुम सुनो-॥2॥  
</details>

<details open><summary>विश्वास-प्रस्तुतिः</summary>

एक दुष्ट अतिसय दुखरूपा। जा बस जीव परा भवकूपा॥  
एक रचइ जग गुन बस जाकें। प्रभु प्रेरित नहिं निज बल ताकें॥3॥  
</details>

<details><summary>मूल</summary>

एक दुष्ट अतिसय दुखरूपा। जा बस जीव परा भवकूपा॥  
एक रचइ जग गुन बस जाकें। प्रभु प्रेरित नहिं निज बल ताकें॥3॥  
</details>

<details><summary>भावार्थ</summary>

एक (अविद्या) दुष्ट (दोषयुक्त) है और अत्यन्त दुःखरूप है, जिसके वश होकर जीव संसार रूपी कुएँ में पडा हुआ है और एक (विद्या) जिसके वश में गुण है और जो जगत्‌ की रचना करती है, वह प्रभु से ही प्रेरित होती है, उसके अपना बल कुछ भी नही है॥3॥  
</details>

<details open><summary>विश्वास-प्रस्तुतिः</summary>

ग्यान मान जहँ एकउ नाहीं। देख ब्रह्म समान सब माहीं॥  
कहिअ तात सो परम बिरागी। तृन सम सिद्धि तीनि गुन त्यागी॥4॥  
</details>

<details><summary>मूल</summary>

ग्यान मान जहँ एकउ नाहीं। देख ब्रह्म समान सब माहीं॥  
कहिअ तात सो परम बिरागी। तृन सम सिद्धि तीनि गुन त्यागी॥4॥  
</details>

<details><summary>भावार्थ</summary>

ज्ञान वह है, जहाँ (जिसमें) मान आदि एक भी (दोष) नहीं है और जो सबसे समान रूप से ब्रह्म को देखता है। हे तात! उसी को परम वैराग्यवान्‌ कहना चाहिए, जो सारी सिद्धियों को और तीनों गुणों को तिनके के समान त्याग चुका हो॥4॥  
</details>


(जिसमें मान, दम्भ, हिंसा, क्षमाराहित्य, टेढापन, आचार्य सेवा का अभाव, अपवित्रता, अस्थिरता, मन का निगृहीत न होना, इन्द्रियों के विषय में आसक्ति, अहङ्कार, जन्म-मृत्यु-जरा-व्याधिमय जगत्‌ में सुख-बुद्धि, स्त्री-पुत्र-घर आदि में आसक्ति तथा ममता, इष्ट और अनिष्ट की प्राप्ति में हर्ष-शोक, भक्ति का अभाव, एकान्त में मन न लगना, विषयी मनुष्यों के सङ्ग में प्रेम- ये अठारह न हों और नित्य अध्यात्म (आत्मा) में स्थिति तथा तत्त्व ज्ञान के अर्थ (तत्त्वज्ञान के द्वारा जानने योग्य) परमात्मा का नित्य दर्शन हो, वही ज्ञान कहलाता है। देखिए गीता अध्याय 13/ 7 से 11)  


