+++
title = "001"

+++

## 01 दोहा

<div class="audioEmbed"  caption="AIR-वाचनम्" src="https://archive.org/download/rAmcharitmAnas-AIR/EPI-354.mp3"></div>

<details open><summary>विश्वास-प्रस्तुतिः</summary>

राम बिरह सागर महँ भरत मगन मन होत।  
बिप्र रूप धरि पवनसुत आइ गयउ जनु पोत॥1॥  
</details>

<details><summary>मूल</summary>

राम बिरह सागर महँ भरत मगन मन होत।  
बिप्र रूप धरि पवनसुत आइ गयउ जनु पोत॥1॥  
</details>

<details><summary>भावार्थ</summary>

श्री रामजी के विरह समुद्र में भरतजी का मन डूब रहा था, उसी समय पवनपुत्र हनुमान्‌जी ब्राह्मण का रूप धरकर इस प्रकार आ गए, मानो (उन्हें डूबने से बचाने के लिए) नाव आ गई हो॥1॥  
</details>

<details open><summary>विश्वास-प्रस्तुतिः</summary>

बैठे देखि कुसासन जटा मुकुट कृस गात॥  
राम राम रघुपति जपत स्रवत नयन जलजात॥2॥  
</details>

<details><summary>मूल</summary>

बैठे देखि कुसासन जटा मुकुट कृस गात॥  
राम राम रघुपति जपत स्रवत नयन जलजात॥2॥  
</details>

<details><summary>भावार्थ</summary>

हनुमान्‌जी ने दुर्बल शरीर भरतजी को जटाओं का मुकुट बनाए, राम! राम! रघुपति! जपते और कमल के समान नेत्रों से (प्रेमाश्रुओं) का जल बहाते कुश के आसन पर बैठे देखा॥2॥  
</details>





## 02 चौपाई
<details open><summary>विश्वास-प्रस्तुतिः</summary>

देखत हनूमान अति हरषेउ। पुलक गात लोचन जल बरषेउ॥  
मन महँ बहुत भाँति सुख मानी। बोलेउ श्रवन सुधा सम बानी॥1॥  
</details>

<details><summary>मूल</summary>

देखत हनूमान अति हरषेउ। पुलक गात लोचन जल बरषेउ॥  
मन महँ बहुत भाँति सुख मानी। बोलेउ श्रवन सुधा सम बानी॥1॥  
</details>

<details><summary>भावार्थ</summary>

उन्हें देखते ही हनुमान्‌जी अत्यन्त हर्षित हुए। उनका शरीर पुलकित हो गया, नेत्रों से (प्रेमाश्रुओं का) जल बरसने लगा। मन में बहुत प्रकार से सुख मानकर वे कानों के लिए अमृत के समान वाणी बोले-॥1॥  
</details>

<details open><summary>विश्वास-प्रस्तुतिः</summary>

जासु बिरहँ सोचहु दिन राती। रटहु निरन्तर गुन गन पाँती॥  
रघुकुल तिलक सुजन सुखदाता। आयउ कुसल देव मुनि त्राता॥2॥  
</details>

<details><summary>मूल</summary>

जासु बिरहँ सोचहु दिन राती। रटहु निरन्तर गुन गन पाँती॥  
रघुकुल तिलक सुजन सुखदाता। आयउ कुसल देव मुनि त्राता॥2॥  
</details>

<details><summary>भावार्थ</summary>

जिनके विरह में आप दिन-रात सोच करते (घुलते) रहते हैं और जिनके गुण समूहों की पङ्क्तियों को आप निरन्तर रटते रहते हैं, वे ही रघुकुल के तिलक, सज्जनों को दुःख देने वाले और देवताओं तथा मुनियों के रक्षक श्री रामजी सकुशल आ गए॥2॥  
</details>

<details open><summary>विश्वास-प्रस्तुतिः</summary>

रिपु रन जीति सुजस सुर गावत। सीता सहित अनुज प्रभु आवत॥  
सुनत बचन बिसरे सब दूखा। तृषावन्त जिमि पाइ पियूषा॥3॥  
</details>

<details><summary>मूल</summary>

रिपु रन जीति सुजस सुर गावत। सीता सहित अनुज प्रभु आवत॥  
सुनत बचन बिसरे सब दूखा। तृषावन्त जिमि पाइ पियूषा॥3॥  
</details>

<details><summary>भावार्थ</summary>

शत्रु को रण में जीतकर सीताजी और लक्ष्मणजी सहित प्रभु आ रहे हैं, देवता उनका सुन्दर यश गा रहे हैं। ये वचन सुनते ही (भरतजी को) सारे दुःख भूल गए। जैसे प्यासा आदमी अमृत पाकर प्यास के दुःख को भूल जाए॥3॥  
</details>

<details open><summary>विश्वास-प्रस्तुतिः</summary>

को तुम्ह तात कहाँ ते आए। मोहि परम प्रिय बचन सुनाए॥  
मारुत सुत मैं कपि हनुमाना। नामु मोर सुनु कृपानिधाना॥4॥  
</details>

<details><summary>मूल</summary>

को तुम्ह तात कहाँ ते आए। मोहि परम प्रिय बचन सुनाए॥  
मारुत सुत मैं कपि हनुमाना। नामु मोर सुनु कृपानिधाना॥4॥  
</details>

<details><summary>भावार्थ</summary>

(भरतजी ने पूछा-) हे तात! तुम कौन हो? और कहाँ से आए हो? (जो) तुमने मुझको (ये) परम प्रिय (अत्यन्त आनन्द देने वाले) वचन सुनाए। (हनुमान्‌जी ने कहा) हे कृपानिधान! सुनिए, मैं पवन का पुत्र और जाति का वानर हूँ, मेरा नाम हनुमान्‌ है॥4॥  
</details>

<details open><summary>विश्वास-प्रस्तुतिः</summary>

दीनबन्धु रघुपति कर किङ्कर। सुनत भरत भेण्टेउ उठि सादर॥  
मिलत प्रेम नहिं हृदयँ समाता। नयन स्रवतजल पुलकित गाता॥5॥  
</details>

<details><summary>मूल</summary>

दीनबन्धु रघुपति कर किङ्कर। सुनत भरत भेण्टेउ उठि सादर॥  
मिलत प्रेम नहिं हृदयँ समाता। नयन स्रवतजल पुलकित गाता॥5॥  
</details>

<details><summary>भावार्थ</summary>

मैं दीनों के बन्धु श्री रघुनाथजी का दास हूँ। यह सुनते ही भरतजी उठकर आदरपूर्वक हनुमान्‌जी से गले लगकर मिले। मिलते समय प्रेम हृदय में नहीं समाता। नेत्रों से (आनन्द और प्रेम के आँसुओं का) जल बहने लगा और शरीर पुलकित हो गया॥5॥  
</details>

<details open><summary>विश्वास-प्रस्तुतिः</summary>

कपि तव दरस सकल दुख बीते। मिले आजुमोहि राम पिरीते॥  
बार बार बूझी कुसलाता। तो कहुँ देउँ काह सुन भ्राता॥6॥  
</details>

<details><summary>मूल</summary>

कपि तव दरस सकल दुख बीते। मिले आजुमोहि राम पिरीते॥  
बार बार बूझी कुसलाता। तो कहुँ देउँ काह सुन भ्राता॥6॥  
</details>

<details><summary>भावार्थ</summary>

(भरतजी ने कहा-) हे हनुमान्‌- तुम्हारे दर्शन से मेरे समस्त दुःख समाप्त हो गए (दुःखों का अन्त हो गया)। (तुम्हारे रूप में) आज मुझे प्यारे रामजी ही मिल गए। भरतजी ने बार-बार कुशल पूछी (और कहा-) हे भाई! सुनो, (इस शुभ संवाद के बदले में) तुम्हें क्या दूँ?॥6॥  
</details>

<details open><summary>विश्वास-प्रस्तुतिः</summary>

एहि सन्देस सरिस जग माहीं। करि बिचार देखेउँ कछु नाहीं॥  
नाहिन तात उरिन मैं तोही। अब प्रभु चरित सुनावहु मोही॥7॥  
</details>

<details><summary>मूल</summary>

एहि सन्देस सरिस जग माहीं। करि बिचार देखेउँ कछु नाहीं॥  
नाहिन तात उरिन मैं तोही। अब प्रभु चरित सुनावहु मोही॥7॥  
</details>

<details><summary>भावार्थ</summary>

इस सन्देश के समान (इसके बदले में देने लायक पदार्थ) जगत्‌ में कुछ भी नहीं है, मैन्ने यह विचार कर देख लिया है। (इसलिए) हे तात! मैं तुमसे किसी प्रकार भी उऋण नहीं हो सकता। अब मुझे प्रभु का चरित्र (हाल) सुनाओ॥7॥  
</details>

<details open><summary>विश्वास-प्रस्तुतिः</summary>

तब हनुमन्त नाइ पद माथा। कहे सकल रघुपति गुन गाथा॥  
कहु कपि कबहुँ कृपाल गोसाईं। सुमिरहिं मोहि दास की नाईं॥8॥  
</details>

<details><summary>मूल</summary>

तब हनुमन्त नाइ पद माथा। कहे सकल रघुपति गुन गाथा॥  
कहु कपि कबहुँ कृपाल गोसाईं। सुमिरहिं मोहि दास की नाईं॥8॥  
</details>

<details><summary>भावार्थ</summary>

तब हनुमान्‌जी ने भरतजी के चरणों में मस्तक नवाकर श्री रघुनाथजी की सारी गुणगाथा कही। (भरतजी ने पूछा-) हे हनुमान्‌! कहो, कृपालु स्वामी श्री रामचन्द्रजी कभी मुझे अपने दास की तरह याद भी करते हैं?॥8॥  
</details>



## 03 छन्द
<details open><summary>विश्वास-प्रस्तुतिः</summary>

निज दास ज्यों रघुबंसभूषन कबहुँ मम सुमिरन कर्‌यो।  
सुनि भरत बचन बिनीत अति कपि पुलकि तन चरनन्हि पर्‌यो॥  
रघुबीर निज मुख जासु गुन गन कहत अग जग नाथ जो।  
काहे न होइ बिनीत परम पुनीत सदगुन सिन्धु सो॥  
</details>

<details><summary>मूल</summary>

निज दास ज्यों रघुबंसभूषन कबहुँ मम सुमिरन कर्‌यो।  
सुनि भरत बचन बिनीत अति कपि पुलकि तन चरनन्हि पर्‌यो॥  
रघुबीर निज मुख जासु गुन गन कहत अग जग नाथ जो।  
काहे न होइ बिनीत परम पुनीत सदगुन सिन्धु सो॥  
</details>

<details><summary>भावार्थ</summary>

रघुवंश के भूषण श्री रामजी क्या कभी अपने दास की भाँति मेरा स्मरण करते रहे हैं? भरतजी के अत्यन्त नम्र वचन सुनकर हनुमान्‌जी पुलकित शरीर होकर उनके चरणों पर गिर पडे (और मन में विचारने लगे कि) जो चराचर के स्वामी हैं, वे श्री रघुवीर अपने श्रीमुख से जिनके गुणसमूहों का वर्णन करते हैं, वे भरतजी ऐसे विनम्र, परम पवित्र और सद्गुणों के समुद्र क्यों न हों?  
</details>


