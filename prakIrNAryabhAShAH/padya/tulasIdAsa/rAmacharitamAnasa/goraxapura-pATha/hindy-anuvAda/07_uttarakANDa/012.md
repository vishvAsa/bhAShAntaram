+++
title = "012"

+++


## 01 दोहा
<details open><summary>विश्वास-प्रस्तुतिः</summary>

वह सोभा समाज सुख कहत न बनइ खगेस।  
बरनहिं सारद सेष श्रुति सो रस जान महेस॥1॥  
</details>

<details><summary>मूल</summary>

वह सोभा समाज सुख कहत न बनइ खगेस।  
बरनहिं सारद सेष श्रुति सो रस जान महेस॥1॥  
</details>

<details><summary>भावार्थ</summary>

हे पक्षीराज गरुडजी ! वह शोभा, वह समाज और वह सुख मुझसे कहते नहीं बनता। सरस्वतीजी, शेषजी और वेद निरन्तर उसका वर्णन करते हैं, और उसका रस (आनन्द) महादेवजी ही जानते हैं॥1॥  
</details>

<details open><summary>विश्वास-प्रस्तुतिः</summary>

भिन्न भिन्न अस्तुति करि गए सुर निज निज धाम।  
बन्दी बेष बेद तब आए जहँ श्रीराम॥2॥  
</details>

<details><summary>मूल</summary>

भिन्न भिन्न अस्तुति करि गए सुर निज निज धाम।  
बन्दी बेष बेद तब आए जहँ श्रीराम॥2॥  
</details>

<details><summary>भावार्थ</summary>

सब देवता अलग-अलग स्तुति करके अपने-अपने लोक को चले गए। तब भाटों का रूप धारण करके चारों वेद वहाँ आए जहाँ श्री रामजी थे॥2॥  
</details>

<details open><summary>विश्वास-प्रस्तुतिः</summary>

प्रभु सर्बग्य कीन्ह अति आदर कृपानिधान।  
लखेउ न काहूँ मरम कछु लगे करन गुन गान॥3॥  
</details>

<details><summary>मूल</summary>

प्रभु सर्बग्य कीन्ह अति आदर कृपानिधान।  
लखेउ न काहूँ मरम कछु लगे करन गुन गान॥3॥  
</details>

<details><summary>भावार्थ</summary>

कृपानिधान सर्वज्ञ प्रभु ने (उन्हें पहचानकर) उनका बहुत ही आदर किया। इसका भेद किसी ने कुछ भी नहीं जाना। वेद गुणगान करने लगे॥3॥  
</details>



## 02 छन्द
<details open><summary>विश्वास-प्रस्तुतिः</summary>

जय सगुन निर्गुन रूप रूप अनूप भूप सिरोमने।  
दसकन्धरादि प्रचण्ड निसिचर प्रबल खल भुज बल हने॥  
अवतार नर संसार भार बिभञ्जि दारुन दुख दहे।  
जय प्रनतपाल दयाल प्रभु सञ्जुक्त सक्ति नमामहे॥1॥  
</details>

<details><summary>मूल</summary>

जय सगुन निर्गुन रूप रूप अनूप भूप सिरोमने।  
दसकन्धरादि प्रचण्ड निसिचर प्रबल खल भुज बल हने॥  
अवतार नर संसार भार बिभञ्जि दारुन दुख दहे।  
जय प्रनतपाल दयाल प्रभु सञ्जुक्त सक्ति नमामहे॥1॥  
</details>

<details><summary>भावार्थ</summary>

सगुण और निर्गुण रूप! हे अनुपम रूप-लावण्ययुक्त! हे राजाओं के शिरोमणि! आपकी जय हो। आपने रावण आदि प्रचण्ड, प्रबल और दुष्ट निशाचरों को अपनी भुजाओं के बल से मार डाला। आपने मनुष्य अवतार लेकर संसार के भार को नष्ट करके अत्यन्त कठोर दुःखों को भस्म कर दिया। हे दयालु! हे शरणागत की रक्षा करने वाले प्रभो! आपकी जय हो। मैं शक्ति (सीताजी) सहित शक्तिमान्‌ आपको नमस्कार करता हूँ॥1॥  
</details>

<details open><summary>विश्वास-प्रस्तुतिः</summary>

तव बिषम माया बस सुरासुर नाग नर अग जग हरे।  
भव पन्थ भ्रमत अमित दिवस निसि काल कर्म गुननि भरे॥  
जे नाथ करि करुना बिलोकि त्रिबिधि दुख ते निर्बहे।  
भव खेद छेदन दच्छ हम कहुँ रच्छ राम नमामहे॥2॥  
</details>

<details><summary>मूल</summary>

तव बिषम माया बस सुरासुर नाग नर अग जग हरे।  
भव पन्थ भ्रमत अमित दिवस निसि काल कर्म गुननि भरे॥  
जे नाथ करि करुना बिलोकि त्रिबिधि दुख ते निर्बहे।  
भव खेद छेदन दच्छ हम कहुँ रच्छ राम नमामहे॥2॥  
</details>

<details><summary>भावार्थ</summary>

हे हरे! आपकी दुस्तर माया के वशीभूत होने के कारण देवता, राक्षस, नाग, मनुष्य और चर, अचर सभी काल कर्म और गुणों से भरे हुए (उनके वशीभूत हुए) दिन-रात अनन्त भव (आवागमन) के मार्ग में भटक रहे हैं। हे नाथ! इनमें से जिनको आपने कृपा करके (कृपादृष्टि) से देख लिया, वे (माया जनित) तीनों प्रकार के दुःखों से छूट गए। हे जन्म-मरण के श्रम को काटने में कुशल श्री रामजी! हमारी रक्षा कीजिए। हम आपको नमस्कार करते हैं॥2॥  
</details>

<details open><summary>विश्वास-प्रस्तुतिः</summary>

जे ग्यान मान बिमत्त तव भव हरनि भक्ति न आदरी।  
ते पाइ सुर दुर्लभ पदादपि परत हम देखत हरी॥  
बिस्वास करि सब आस परिहरि दास तव जे होइ रहे।  
जपि नाम तव बिनु श्रम तरहिं भव नाथ सो समरामहे॥3॥  
</details>

<details><summary>मूल</summary>

जे ग्यान मान बिमत्त तव भव हरनि भक्ति न आदरी।  
ते पाइ सुर दुर्लभ पदादपि परत हम देखत हरी॥  
बिस्वास करि सब आस परिहरि दास तव जे होइ रहे।  
जपि नाम तव बिनु श्रम तरहिं भव नाथ सो समरामहे॥3॥  
</details>

<details><summary>भावार्थ</summary>

जिन्होन्ने मिथ्या ज्ञान के अभिमान में विशेष रूप से मतवाले होकर जन्म-मृत्यु (के भय) को हरने वाली आपकी भक्ति का आदर नहीं किया, हे हरि! उन्हें देव-दुर्लभ (देवताओं को भी बडी कठिनता से प्राप्त होने वाले, ब्रह्मा आदि के ) पद को पाकर भी हम उस पद से नीचे गिरते देखते हैं (परन्तु), जो सब आशाओं को छोडकर आप पर विश्वास करके आपके दास हो रहते हैं, वे केवल आपका नाम ही जपकर बिना ही परिश्रम भवसागर से तर जाते हैं। हे नाथ! ऐसे आपका हम स्मरण करते हैं॥3॥  
</details>

<details open><summary>विश्वास-प्रस्तुतिः</summary>

जे चरन सिव अज पूज्य रज सुभ परसि मुनिपतिनी तरी।  
नख निर्गता मुनि बन्दिता त्रैलोक पावनि सुरसरी॥  
ध्वज कुलिस अङ्कुस कञ्ज जुत बन फिरत कण्टक किन लहे।  
पद कञ्ज द्वन्द मुकुन्द राम रमेस नित्य भजामहे॥4॥  
</details>

<details><summary>मूल</summary>

जे चरन सिव अज पूज्य रज सुभ परसि मुनिपतिनी तरी।  
नख निर्गता मुनि बन्दिता त्रैलोक पावनि सुरसरी॥  
ध्वज कुलिस अङ्कुस कञ्ज जुत बन फिरत कण्टक किन लहे।  
पद कञ्ज द्वन्द मुकुन्द राम रमेस नित्य भजामहे॥4॥  
</details>

<details><summary>भावार्थ</summary>

जो चरण शिवजी और ब्रह्माजी के द्वारा पूज्य हैं, तथा जिन चरणों की कल्याणमयी रज का स्पर्श पाकर (शिला बनी हुई) गौतम ऋषि की पत्नी अहल्या तर गई, जिन चरणों के नख से मुनियों द्वारा वन्दित, त्रैलोक्य को पवित्र करने वाली देवनदी गङ्गाजी निकलीं और ध्वजा, वज्र अङ्कुश और कमल, इन चिह्नों से युक्त जिन चरणों में वन में फिरते समय काँटे चुभ जाने से घट्ठे पड गए हैं, हे मुकुन्द! हे राम! हे रमापति! हम आपके उन्हीं दोनों चरणकमलों को नित्य भजते रहते हैं॥4॥  
</details>

<details open><summary>विश्वास-प्रस्तुतिः</summary>

अब्यक्तमूलमनादि तरु त्वच चारि निगमागम भने।  
षट कन्ध साखा पञ्च बीस अनेक पर्न सुमन घने॥  
फल जुगल बिधि कटु मधुर बेलि अकेलि जेहि आश्रित रहे।  
पल्लवत फूलत नवल नित संसार बिटप नमामहे॥5॥  
</details>

<details><summary>मूल</summary>

अब्यक्तमूलमनादि तरु त्वच चारि निगमागम भने।  
षट कन्ध साखा पञ्च बीस अनेक पर्न सुमन घने॥  
फल जुगल बिधि कटु मधुर बेलि अकेलि जेहि आश्रित रहे।  
पल्लवत फूलत नवल नित संसार बिटप नमामहे॥5॥  
</details>

<details><summary>भावार्थ</summary>

वेद शास्त्रों ने कहा है कि जिसका मूल अव्यक्त (प्रकृति) है, जो (प्रवाह रूप से) अनादि है, जिसके चार त्वचाएँ, छह तने, पच्चीस शाखाएँ और अनेकों पत्ते और बहुत से फूल हैं, जिसमें कडवे और मीठे दो प्रकार के फल लगे हैं, जिस पर एक ही बेल है, जो उसी के आश्रित रहती है, जिसमें नित्य नए पत्ते और फूल निकलते रहते हैं, ऐसे संसार वृक्ष स्वरूप (विश्व रूप में प्रकट) आपको हम नमस्कार करते हैं॥5॥  
</details>

<details open><summary>विश्वास-प्रस्तुतिः</summary>

जे ब्रह्म अजमद्वैतमनुभवगम्य मनपर ध्यावहीं।  
ते कहहुँ जानहुँ नाथ हम तव सगुन जस नित गावहीं॥  
करुनायतन प्रभु सदगुनाकर देव यह बर मागहीं।  
मन बचन कर्म बिकार तजि तव चरन हम अनुरागहीं॥6॥  
</details>

<details><summary>मूल</summary>

जे ब्रह्म अजमद्वैतमनुभवगम्य मनपर ध्यावहीं।  
ते कहहुँ जानहुँ नाथ हम तव सगुन जस नित गावहीं॥  
करुनायतन प्रभु सदगुनाकर देव यह बर मागहीं।  
मन बचन कर्म बिकार तजि तव चरन हम अनुरागहीं॥6॥  
</details>

<details><summary>भावार्थ</summary>

ब्रह्म अजन्मा है, अद्वैत है, केवल अनुभव से ही जाना जाता है और मन से परे है- (जो इस प्रकार कहकर उस) ब्रह्म का ध्यान करते हैं, वे ऐसा कहा करें और जाना करें, किन्तु हे नाथ! हम तो नित्य आपका सगुण यश ही गाते हैं। हे करुणा के धाम प्रभो! हे सद्गुणों की खान! हे देव! हम यह वर माँगते हैं कि मन, वचन और कर्म से विकारों को त्यागकर आपके चरणों में ही प्रेम करें॥6॥  
</details>
